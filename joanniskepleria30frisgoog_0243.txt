224 Ι Prooemium.

D. Curtius eum diserte appellaret. et plagiarium meum insuperinfimlaret. Sed accidit, ut dum
studiosis quibusdam ex meis hunc laborem corrigendi operas typographicae in isto Epistularum
libro concredidissem, atque illis originalia, prout manuscripta erant, tradidissem. illi nihil im-
mutandum duxerint, neque me magis seriis distentum interpellare ausi sint, ideoque omnia,
prout autographa habebant ‚ imprimi permiserint , sicque incuria quadam iactum est, quod
ipsius nomen cum epithetis appositis isthic retentum sit. Διι vero haec sufficiens et Justa
satis sit causa, tam supra omnem modum vesana malitia iu me et meos, adeoque patriam
ipsam debacchandi, brevi dispiciemus. Potuisset equidem de injuria, si qua foret sihi illata,
conqueri atque hanc licitis mediis amoliri , non autem ex effraeni vindictae cupiditate tam
impotenti animo furere, omniaque longe deteriora reddere. Neque tamen est, - οιιι· existimes,
quod in istum nugatorem sim commotior , quam meae conditiones admittant, ut tu (candido
tamen animo) infers , non enim Caesaris ira (uti quidam etiam ad me perscripsit) dignum
arbitror. At quoniam contra jus et fas, contraque laudatissimus imperii constitutiones me
scripto plus quam famoso praeter omnem veritatem et meritum meum dehonestare perfricta
finnte conatus est, Jure cum ipso agi curabo, atque secundum leges reprimi et castigari.
Subduxit is se Praga in Silesiam paulo post meum isthuc accessum . sed nuper, uti rescivi,
tacite rediit. Forte quod ibi me non amplius esse intellexerat; at quam longae mihi sint manus,
etiamsi praesto non sim ‚ brevi in arresto detentus et postea in judicium protractus sentiet.

Quoniam vero intelligo ex tuis, te spurcas et scurriles istas chartas non vidisse, mitto
exemplar , ut et de tua epistola isthic promtius dispicias , ac cetera qualia sint aestimes.
Videbis utique. quam insana, maledica. conviciosa et foetida sit compilatio . quamque suum
autorem apprime redoleat. Impudentiores calumnias nunquam forte legisti. Abhorrent ab iis
aures omnium cordatorum et proborum.

Verum de isto effero Urso Dithmarsico plus satis, neque euim tot a te vel me prolatis
verbis diguus est, et si ipsum intus et in cute (ut ajunt) nosses (non jam loquor de scabie
Gallica, qua ob vitae impuritatem scatet), idem mecum testareris, imo iam dudum testams
fuisses. Unicum saltem addam, hypotheses nostras asserendi causa, licet hoc minimum sit,
et· longe plura validioraque in promtu habeam argumenta. Hypotheses illas anno 1584 a me
primum excogitatas, quas iste sibi arrogare non veretur, ipsius re vera inventum esse quis
crediderit, qui eum ullis observationibus coelestibus, unde novae hypotheses extruendae, nuu-
quam assuefactum esse novit? Imo si unius planetae, praesertim e tribus superioribus appa-
rentem locum per hanc neotericam suppositionem secundum omnes particularitates demonstrare

mequierit (uti vix poterit), cui quaeso intelligenti suum esse inventum fidem faciet?

Sed non ille saltem, verum et alii, dum ego mea premo atque in lucem edere cunctor,
hanc excogitationem sibi attribuere ausi sunt. Inter quos est Scotus quidam , Duncanus
nomine, Helmstadii Med. et Math. professor, qui cum hanc rationem a me in Dania. acce-
pisset, eam primum Rostochii privatim suis discipulis dictavit ‚ nec meam esse inficiatus est,
sed Tychonicsm ultro appellavit, quod iu propinquo essem, et me, si aliter faceret, id facile
resciscere posse vereretur. Clam tamen iis ‚ quibus maxime fidebat, discipulis in aurem su-
surrabat, se quidem honoris causa eam hypothesin mihi adscribere, ut plus gratiae et auto·
ritatis habere possit apud auditores suos , revera tamen suam ipsius esse ‚ quod et postea
Helmstadii remotior a me factus audentius et inverecundius commisit. Sed ista fraus et im-
posturs cum ab aliis, tum praesertim D. D. Dan. Cramero , apud Stetiuenses Verbi ministro,
viro singulariter erudito , qui Scoti istius Rostochii olim auditor erat ‚ detecta est. Si otium
superfuerit, curabo exemplum literarum ejus ad Oligerum Rosaekrantzium meum consangui-
neum hac de re scriptarum. hisce apponi.

Sic quoque Roeslinus, licet magis astute et caute, mea. pro suis venditare praesumsit.
ita tamen, ut mihi hanc speculationem non derogarit, sed se eam, postquam similia adinve-
nisset, in libro meo de Cometa a. 77 reperisse fatetur. Egregius sane fucus, si fidem mereri
posset, nam liber ille meus. cujus meminit, per 9 ,annos antea impressus erat et plurima de
hac a me introducta coelestium revolutionum dispositione jam innotuerant. At si nihil aliud.
id saltem et quam maxime fraudem prodit, quod, dum hanc hypothesin, ut suus fieret partus,
in nonnullis aliter formare 'conatus sit eamque emendare ‚ iu enormes absurditates impegerit.
ipsam symmetriam ac proportionem revolutionum interturbaudo atque ab ipsis apparentiis
alienissimam statuend03 ut inde satis liqueat, eum non saltem has hypotheses nequaquam
intelligere, nedum ut earum autor sit, sed ne quidem ullas alias, imo astronomiae penetralis
necdum introspexisse.

Maginum Italum nunquam existimarim tale quid affectasse. Quod si fecit, literis manu
propria ad me datis, quibus se illam hypothesin ex libro nostro secundo de aethereis phaeno-
menis primum perspexisse, sibique apprime placere, modo Martis orbis Solarem transire posset
(putavit enim ex vulgata' sententia, reales esse in coelo orbes), fassus est, contraria admisit.
Δ Magino vero, si qni alii hujus speculationis conscii sunt, hac occasione habuerunt, inter

