372 Literae Kepleri aliorumque mutuae

portunum ipsi fuit de mundi archetypo cogitare, qui est in geometria et
nominatim in Euclide, philosopho ter maximo. Nobis constat, creatum mun-
dum et quantum factum3 geometricae figurae (h. e. quantitativae) sunt
entia rationis Ratio aeterna. Ergo figurae geometricae sunt aeternae,
nempe ab aeterno verum erat in mente Dei, lateris tetragonici quadratum
e. gr. esse dimidium de quadrato diametri. Ergo quanta sunt mundi arche—
typus. Si Deus ἐγεωμετρησεν inter creandum, et animales facultates sunt
exemplaria Dei; secundum illud: „Praesentem refert quaelibet herba Deum,“
ergo et animales facultates γοωμετρουσι, dum id opus continuant, cujus
operis creatio fecit initium. Sed satis de his in disputatione. Confirmat ι
autem rem musica. Dicat mihi quis causam aliam concentus, cur διαπητε
delectet, δι’ ἑπτα offendat aures, quam hanc ipsam, quam ego dico, commu-
nem musicae et aspectibus. Sed supplenda hic definitio rationum harmoni-
carum ex harmonicis , ut videas, esse tantum octo. Ratio harmonica est
ratio perfecta, solida et nexa a ratione aequalitatiS. Perfecta ratio est
inter terminos perfectos Termini perfecti sunt numeri figurarum regularium
demonstrabilium, h. e. quarum latera vel κατα μηκος vel κατα alatne και
τετραγωνισμω (et hoc vel ἁπλως, vel προσθοσει, vel ἀφαιρεσει alterius qua-
drati noti και ῥητου, et completione figurae), sunt comparabilia cum diame—
tro circuli. (Nota Kepleri in margine: Huic contemplationi diversorum graduum
comparationis laterum cum diametro circuli peculiariter deputatus est liber X. Euclidis.)
Nam comparatio est mensuratio‚ mensurare est scire; infiniti nulla mensura
vel scientia. Septanguli latae, ut et nonanguli‚ undecanguli, tredecanguli,
fugiunt omnes aequationeS, quia ipsorum certitudo longitudinis consistit in
infinitate, quae mensurari, sciri, permeari non potest, eo ipso ne implicetur
contradictio. Ex hac origine consistentiae in infinitate sequitur in geome-
trica σωματοποιησει, quod neque coeant, neque inter se neque cum aliis
coeuntibuS, neque ad sternendam planitiem neque ad claudendum locum so-
lidum. Triangulum, quadrangulum, quinquangulum, sexangulum, octangulum,
decangulum, pes truttae, crates, aliaque decangula, coeunt varie inter se,
vel cum sibi similibus vel cum sociis3 uti crates etiam inter se coeunt,
sed hiant, non undique soliditatem claudunt &a Itaque invitis etiam phi-
losophis ingerunt sese pro archetypis creationis, quia et ipsa intra geome-
triae limites creationem aliquam administrant. Et ab hac coitione definissem
perfectas figuras, nisi duo rhomborum genera etiam coirent, quae irregulares
figurae sunt circulo non aptae; nos vero circulo indigemus ad angulorum
mensurationem. (Nota in marg.: Proprietates harum figurarum cogunt quidem
aliquam longitudinem certam, sed expensae petunt principium in ratiocina-
tione. Si quis haberet latus septanguli, illud haec et illa praestaret. Sed
nemo unquam vel in charta, vel in numeris, vel in mente habuit perfectum
latus septanguli; non ipse DeuS, quia ejus essentia in hoc consistit, ut non
haberi possit mente. Contra de quinquangulo, ubi geometria definit, hoc
esse latus quinquanguli, cujus quadratum componitur ex quadrato semidiametri
et quadrato ejus partis majoris (in sectione secundum extrema et media).· Uti
et quemadmodum semidiameter et pars semidiametri major in sectione dicta
geometrice dantur, ita septanguli latus potentia est in plano circuli, h. e. potest
in eo delineari, sed-non potest unquam punctum ostendi, in quo terminetur.
Nec sequitur: illud potest, ergo hoc potest etiam. Nam ab esse ad sciri
non sequitur. Sunt infinita puncta in linea, at non sciuntur infinita puncta,
numerentur enim et sic finita essent. Est igitur speculatio hic profundis·-

