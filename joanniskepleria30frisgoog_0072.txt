Brooemium. θ 53

erit cum utilitate, rebus jam prostratis, nulla mihi nisi valde laboriosa et
molesta provincia demandari poterit, qualem forsan et provisores vestri de-
trectant: cui operae, si minus ego propter superbiam, certe propter ingenii
volubilitatem et laborum impatientiam ineptus sum, alii rectius adhibebuntur.
Non latet inspectores meos res ista: eoque iit, ut ne quidem cogitationibus
suis me destinent laboribus scholasticis. Cupiunt me uti hoc otio meo pbi-
losophico ad illustrandas disciplinas mathematicas: et si penes ipsos steterit,
nunquam mihi salarium meum abrogabitur. Sed fit injuria temporum, nt
frui hac ipsorum optima voluntate diu non possim. -Si qua vis ex aula mi·-
'nistris procerum ingruit, ei ipsi quoque sunt obnoxii, tantum abest ut me
defendant. Ex altera parte sunt inter procereS, qui quod academias ad-
iverint opinionem habent eruditionis, quibus hoc praestat literatura, ut con-
fidentia quadam utantur in contemnendis hisce mathematicis speculationibus
Penes quos cum sit rei summa, nescio, quarn diu me tutatura sit inspecto-
rum autoritas oontra illorum invidiam, qui, ut olim Florentini contra Philel-
phum‚ sic hodie contra me clamitant, vel certe mussitant, non jam tempus
esse discendi, sed belligerandi3 irem potius in Germaniam, quae non ita
prematur incursionibus Turcicis. Quibus omnibus aliisque de causis opinor,
excusatam esse apud te hanc inquietudinem et impatientiam meam. Quare,
ut concludam, reversus ad principium, cum‘non possit esse diuturna haec
mea conditio, omnibus modis a te pet0, ut super hac mea perquam neces-
saria consultatione mihi animi tui sensa aperias: teque ipsum fingendo meo
in loco constituas, et, quid tu facturus de migratione esseS, indices. Tutumne
sit et expeditum et cum spe promotionis futurum, si Tubingam me ‘eon-
feram3 an praestet in aliam transire academiam? Si minus ‘cetera huc
facientia ad me vis perscribere, parcens fortasse privatis aliquibus aut aca- ·
demine toti, aut consulens arcanorum conscientiae: at illa vulgaria scribe,
quod pretium vini, frumenti, qui commeatus cupediarius (non enim assuevit
uxor mea fabis victitare) qui modus conducendarum aedium, et in genere,
quanto sumtu vita quatuor vel quinque hominum vulgariter in annum tole-
retur? Hic esto necessarius responsionis tuae scopuS. Ad cetera non nisi
per otium. Jamque tandem vale, et 01. V. D. Gellium affinem meum hono-
rifice saluta. In genere vero‘me omnibus collegis commenda.

19. 29. Aug. 99. Η. Τ. Grat. discipulus
.M. J. Kepler.
Nuncius in mandatis et ante habuit (si postulatus fuisset), et jam habet,
de typo satisfaciendi, cum. gratiarum actione. Id negotium unica monitiun-
cula promovere potes. ·

Ad haec Maestlinus respondit demum d. 15. 25. Jan. 1600: Magnum mihique, qui ,
politicus nullo modo sum, impossibile respondendi postulatum imposuisti. D. D. Gerlachii et
Hafenrefferi consilium est, ut per libellum supplicem Illustrissimum nostrum de regressu solli·
times, forsan is de loco clementer prospiciet. Censent ii instrumenti seu operis mathematici,
per quod Ejus Celsit. innotuisti (vide infra) fieri posse mentionem. Utinam prudentiores et
in rebus politicis intelligentiores quam me consuluisses, quia vere infantiam hic meam agnosco.

Frumenti pretium apud nos est: medimnus plus minusque 5 fl. constat; urna vini
12-13 circiter florenis. De ceteris malo silere, quam inepte respondere, quia de victualibus
rudioribus et vulgarioribus vix quidquam novi, nedum de lautioribus; sic conducendamm aedium
rationem plane ignoro. Hoc scio , quod propter 5 principes pluresque barones et alios, qui
hic degunt, magna sit plerorumque victualium penuria. Quare non est, ut nonnullis privatis,
aut toti scholae, sive arcanorum conscientiae, ut scribis, consulam, sed mea infantia in hisce
scribere non sinit, quae postulas. Obsecro ergo, ut ea non offendaris, sed ista ab aliis, qui
politici magis sunt, expetas scire ae.

