 

mom. mssa.. , 42‘9

quatenns antiqua dogmata paulo generaliora facio. Nam primo quod Ter-
ram attinet, esse totius ejus, quatenus tota, formam nobiliorem, quam ea
est, quae in qualibet gleba agnoscitur, nemo negabit. Eam vero formam
ex animalium facultatum genere esse, opera ipsius arguunt, quae sunt
generatio metallorum, conservatio caloris Terrestris, exsudatio vaporum ad
fluviorum, pluviarum, ceterorumque meteororum progenerationem. Quae ar-

guunt, formam ejus esse non saltem conservatricem, qualis in lapidibus,
sed omnino vegetatricem.

. Thesis XLII. ¹

Neque tamen ideo necesse est crescere Terram aut loco moveri. Nam
neque humana est ejus anima, neque animalis proprie, neque qualis stir-
pium, sed peculiaris speciei, quae definitionem ab opere suo sortitur, sicut
aliae quoque species animalium facultatum. Et quae ratio veteres coegit

tertiam animae speciem in plantis collocare, eadem nos cogit, quartam hanc
collocare in Terra.

Thesis XLIII.

Sed nec illud absurdum, animales facultates, quae discursu non utun-
tur, intelligentes esse geometriae, eaque ceu quodam objecto moveri. Sunt
exempla confessa in promtu. Non ratiocinatur arboris facultas plastica 3 et
tamen Creatoris jussa nt plurimum exsequitur in ordinatione foliorum ad
commoditatem fructus adque certum finem. Quin etiam pulchritudinem
eam, quae ex numeris est, omnia semina retinent. Quinario plurima plan-
tarum genera utuntur3 non necessitate materiae ex arbore in pomum deri-
vata, in qua derivatione haec quinarii custodia impossibilis est; sed com-
municatione facultatis plasticae, quae habet quinarii congenitam pulchritu-
dinem. Sed ignobilior haec adhuc ratio est, minusque mirabilis, qnia
facultas intra se ipsam manet et quinarium quem habet propagat. Dabo
exemplum accommodatius. N on ratiocinatur rusticus, quam proportionem
geometricam obtineat vox ad vocem. Et tamen illa fidium harmonia ex-
tranea per aures rustici in mentem illabitur hominemque exhilarat3 non sane

, mistionis vocum moderatione, non leni aurium demulsione (saepe enim vio-

lenti soni aures laedunt et nihilominus consonantia delectant sua) non nlla ,
alia de cansa, quae hucusque inveniri potuerit: sed hauc unam ob rem,
quia, ut in Harmonicis probabo, formam consonantiis conciliat geometrica
aliqua ratio toti mundo reliquo familiaris, maxime animis, quos quidam
‘ veterum harmonias dixere. His ergo exemplis ceu gradibus quibusdam
evecti audeamus etiam ad huc culmen ascendere, ut credamus inesse in
Terra vim animalem vegetatricem‚ in vi animali sensum quendam geome-
‘ triae, idque formaliter, et ob id ipsum, quia vis illa ex genere animalium
facultatum est: quae quamvis operi suo semper incumbit, magis tamen ex-
stimulatur, quando hoc aspectuum veluti pabulo p aliquo reficitur. ‚Quemad-
modum igitur auris per concentum instigatur, ut diligenter auscultet, atque
ita tanto magis audiat (voluptatem quaerens, quae sensionis perfectio est),
sic Terra per vegetantium radiorum (diximus enim calfacere illos et hu·-
mectare) geometricum concursum exstimulatur, ut diligenter seu tanto ma-
gis vegetationis operi insistat magnamque vaporum copiam exsudet.
Thesis XLIV.

Etsi vero has operationes aspectuum nonnihil variant ipsorum plane-
tarum diversae naturae supra explicatae; ut aliter movetur Terra a geo-
metrica mixtione-Saturni et Martis contrariorum , aliter a Jovis et Veneris

