monim ‚29

Datne 7 Jan vel 28 Dec. anni incipientis 1597, quem tibi tuae con-
jugi, socero, collegisque omnibus foelicem precor.
H. Τ. Gratiss. disc. .
M. J0. Kepler.

In epistola Kepleri quae hanc brevi subsecuta est haec cnm ad res domesticas, tum
ad opus pertinentia legimus:

Salutem plurimam. Neminem mortalium existimo vivere, cujus ita fugiat
providentiam fortuna sua, ut me mea fugit: cui bona speranti et jamjam
fruenti foelicitas e manibus elabitur: contra mala metuenti et J'amJ'am vi-
denti bona eveniunt. Atque haec mea fortuna, quo magis hoc tempore mihi
blanditur, hoc magis mihi metuo ab illa, ut, si aliquando mihi fiat infensa
(ιιι ιιοιι solet esse constans) hoc idem ingenium suum retineat. Nam bona
vel coeco obvenire et somnianti nulla calamitas est: mala vero etiam pro-
vidis' et praesagientibus gravia sunt, nedum si bene sperantes repente op-
primant. Ecce Comoediam. Duxi anno 96 uxorem, nec aliud toto semestri
sensi, confirmantibus me literis gravissimorum virorum. Laetus redii in
Styriam; ut veni,⁴ nemine non gratulante, mihi secreto indicatur, me uxore
excidisse. Spes conjugii per semestre radicata moram alterius semestris
requisivit, donec rursum eradicaretur. atque ego penitus mihi ipsi persuade·-
rem, irritam esse , aliamque vitae rationem inirem. Ubi desperatum penitus
est, re jam ad ministerium delata, ecce novam περιπετειαν. Movit homines
ministerii autoritas, et si comparerent, ludibrium suum. Itaque certatim
omnes jam viduae, jam parentis animum adorti eos expugnarunt, mihique
novas confecerunt nuptias, Quo uno impetu corruerunt omnia mea consilia
de alia vita ineunda. Usque adeo non est in hominis potestate dies crasti-
nus. Haec ad te, Praeceptor clarissime, meique amantissime, cum ut tibi
sollicitudinem demam, tum ob meum opusculum. Quamvis cur meum dicam,
causa obscura et tenuis est. Illi enim ego Semele fui, tu Jupiter. Aut si
malis Minervae illud comparare quam Libero: Jupiter ego capite illud gestavi,
sed nisi tu Vulcanus cum bipenni fuisses obstetricatuS, nunquam ego pepe-
rissem.

Illius igitur opusculi 200 exemplaria emere gravatus sum in superiori-
bus literis ob duas potissimum causas , primum quia metuebam sumtum;
deinde, quia omnino mihi proposueram , lata coram ministerio sententia,
discedere. Non videbam autem, quorsum mihi, non diu hic commoratum,
prodesset tantum onus exemplarium. Jam rato meo conjugio manendum
mihi est. et pretium tolerabile. Non pugno igitur amplius, quin, si nondum
cum typographo pepigisti, jam porro illa 200 exemplaria mihi vindices.
Typographus parvam moram aequo animo ferat. Mihi in tanto itineris inter-
vallo, tanta monetae varietate tabellariorumque perfidia non ita expeditum
est, pecuniam numerare. Tribus autem diversis Suevis eandem pene sum-
mam 33 florenorum hic Graetii jam numeravi, quam illi per suos parentes
Gruppenbachio numerent intra trimestre tempus, 10 fl. Herwarto Esslin-
, gensi, 8Ἰ, fl. Lucio Waiblingensi,12 fl. Murrio Marpacensi. Et de duobus
ultimis jam certus sum, de primo ut viro locuplete bene spero. Sed hanc
intricatam solutionis viam typographus procul dubio aversabitur ut incertam.
Quare nihil illi de modo dicaS, tantum, persoluturum me hominem ‚intra
2 menses ab eo, quo exemplaria accepero. Opusculum ipsum mihi placet,
et omnino gratissima est illa tua annotatio de Aristarcho Samio.

mffl-UQQQ-ss-ss4h- A. -..u - . -

