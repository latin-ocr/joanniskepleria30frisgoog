eontra Ursum. 241

Quid igitur, an non alterutram hypothesium circa primum motum (ut
exemplo loquamur) falsam esse necesse est, aut eam, quae Terram ait mo-

ieri intra coelum, aut eam, quae coelum vult gyrari circa Terram? Sane .

si contradictoria simul vera nequeunt esse, neque haec duo simul vera erunt;
sed alterum omniuo falsum. At ‘utroque modo idem de primo motu de·
monstratur. Eaedem sequuntur signorum emersiones, iidem dies, ortus et
occasus stellarum, eaedem qualitates noctium. Ex falso igitur aeque ac
ex vero verum seqnitur? Minime gentium. Non enim haec, quae recensita
sunt et mille alia, vel propter Terrae vel propter coeli motum eveniunt,
quatenus is Terrae vel coeli motus est: sed quatenus intercedit inter coe-
lum et Terram aliqua separatio super tractu quodam, qui legitime ad viam
Solis sit inflexus, utrocunque jam corpore illa separatio perficiatur. De-
monstrantur igitur ante atficta per duas hypotheses, quatenus illae sunt suh
uno·genere, non quatenus· inter se differunt. Cum ergo causa demonstrationis
unum sint, causa demonstrationis etiam non erunt contradictoria. Ac etsi
illis adhaereat contradictio physica ‚ illa tamen demonstrationem jam nihil
attinet. Non igitur et ex vero et ex falso verum sequi hoc quidem exem-
plo probatum ·est. Sed acrius fortasse nos urgebit notissimum exemplum
de concentrico cum epicyclo, qui aequipollet eccentrico. An non, si pla-
neta seu quicquid id est quod planetam incitat, centrum eccentrici in motu
suo respicit, centrum epicycli simul non respiciet? Quod si quis astronomus
hoc affirmabit alter illud , falsum ab ulterutro dici nonne necesse est, cum
tamen idem uterque demonstret, aequali scilicet manente planetae motu
moram tamen ejus in uno semicirculo longiorem fieri? Ex· falso itaque
aeque ac ex vero verum nonne sic sequitur? Minime gentium: eadem enim
respondeo quae supra. Id quo conficitur, moras in alterutro semicirculo
longiores fieri, ab utroque dicitur, et ab eo qui eccentricum ponit, et ab
eo qui concentricum cum epicyclo. Nam uterque generale hoc affert, ma-
jorem circuli planetarii portionem esse in illo semicirculo. Hoc genuinum
demonstrationis et coaequatum medium cum insit in utraque hypothesi ge·-
neraliter, nihil jam demonstrationem attinebant, quae uterque dicit ιιι specie,
sive pugnet illa sive non. Neque sane planetis oculos et discursum intel-
lectus humanum tribuimus, ut sibi· circino vel hoc vel illud punctum signent,
haecque quae dixi specialia sui potius captus, quam explicandae naturae
causa introducunt artifices. Non est igitur digna nomine hypotheseos astro·-
nomicae vel haec vel illa suppositiO, sed id potius quod utrique commu-
niter inest, dum sc. assumitur et supponitur certa et dimensa portio circuli,
quem planeta decurrit, quae sit in uno circuli zodiaci semisse. Haec in-
quam tandem est hypothesis justa, qua longitudo morae planetae in illo
semicirculo demonstretur. Itaque ut concludam, omnis in astronomia con·-
clusio non nisi ab uno et eodem medio perficitur et uniformem praemittit
hypothesin: etsi illa a se ipsa differat, quatenus extra hanc demonstrationem
consideratur. Et vicissim, ¹ quaelibet hypothesis, si accurate consideremus,
propriam nec ulli alii hypothesi communem penitus producit conclusionem.
Nec fieri potest in astronomia, ut ex omni parte verum sit, quod ex falsa
primitus hypothesi fuit extructum· et proinde hypothesibus hoc est proprium
(si ideam fingamus justarum hypothesium), ut sint undiquaque verae: nec
est astronomi, scientem falsas supponere vel ingeniose confictas hypo·-
theses, ut ex iis motus coelestes demonstret.

Jam Ursi absurdas sententias paulisper expendamus. Primo hypothe-

xapmi open 1. 1⁶

