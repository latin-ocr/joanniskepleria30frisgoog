- - ν -α--νν-

’4 . Prooemium.

distantiam Jovis et Martis, quadratum διο. adhibere conatus, cum non meliore
successu gauderet, ad regularia geometrica corpora, ut globis-(neque
vero, quod ipse expresse cavebat, realibus seu materialibus, quales tum
temporis multi fingebant), quibus circumscriptos planetas moveri putabat,
magis congrua, quam figurae planae sunt, conversus, vera sibi vidisse vide-
batur, inventaque Prodromo pluribus enarrare et demonstrare conatur.

Itaque primum (cap. 1) quibus causis adductus Copernicanam rationem
amplexus sit, enarrat; deinde (cap. 2) iis, quae ipse invenerit, tanquam novo
adminiculo rationem illam fulciri credit3 tum (cap. 3—17) corpora sua pla·
netarum orbibus accommodare studet, nec non, quae de numeris non plane
nec in omnibus planetis prorsus congruentibus objiciuntur, explanare aut re-
fellere3 novam insuper et huc usque intactam ingressus viam, loca plane· -
tarum Capite XV, non ad medinm, sed ad apparentem Solis focum refert.
Postremo (cap. 18—21) errores ab astronomis in observandis planetis ad-
missos recensens et dijudicans, opera et consilio Maestlini magnopere se
adjutum esse grato animo profitetur3 quanquam posthac illas, quae videban-
tur, emendationes numeris e regularibus corporibus desumtis ita retractat:
„ceterae errantium numerorum ad veritatem allusiones, quas passim allego,
fortuitae sunt, nec dignae, quae excutiantnr; jucundae tamen mibi recognitu,
quia monent, quibus maeandris, quorum parietum palpatione, per tenebras
ignorantiae, ad pellucidum ostium veritatis devenerim.“ (Nota ad cap. 21
posterioris editionis.) Duobus supremis capitibus (22. 23.) de planetarum
motuum causis, de initio et fine mundi disputanS, opus suum finit.

Sed quum maximam partem hic libellus exponat quinque regularia cor-
pora, haec habeto:

Veteres illis corporibus plurimum tribuebant. Pythagoraei quidem rerum
omnium elementa illis contineri statuebant, dodecaedro rerum universitatis
imaginem referri, tetraedro ignem, cubo terram, octaedro aerem, ioosaedro
aquam significari dicentes. Illos sequebantur similia somniantes mystici phi-
losophi seculo XV et· XVI: quibus iisdem de rebus etiam posteriore aetate
Anglus ille Robertus de Fluctibus cum Keplero in rixam venit. In Euclidis
elementis libri XIII, XIV, XV, non nisi regularia corpora exponunt, de qui-
bus quae affert Keplerus, illis libris innixa geometrica ratione ab illis dedu-
cuntur. — Calculus trigonometricus haud inepte boc loco adhibeatur, ut ’
posita a Keplero sententia examinetur et calculi ratio facilius cognoscatur
ab iis, quibus Euclidica ratio minus, quam illa in usn est.

Ad inveniendos radios (r, R) globorum intra et circum corpora scrip· -ι
torum opus est cognitis angulis inclinationum planorum. Illi autem ita in-
veniuntur. Si ex vertice anguli solidi descriptum cogitaveris quoquo radio
globum, bic planis anguli solidi secatur, deinde describatur sphaericum polygo-

' num respondens angulo solido, cujus latera sibi sunt aequalia, angulique, item

