dc rebus astrologicis. 381

pudiant, ut dissonantes. Sic igitur hic ramus ratiocinationis absolutus est:
aures enim, quae hactenus illum continuari sunt passae, jam sistunt hanc
continuationem. Idem accidit, si, ut pars 2 cum tota 5 consonat, sic totam
in 7 velis dividere 3 nam tunc quidem pars 2 cum parte 5 consonabit, at
neque pars 2, neque pars 5 consonabit cum tota 7. Et quia verbosum est,
reliqua similiter exsequi hujus ratiocinationis , accipe totam illam in typo
(vide supra p. 373). Tantisper enim procedit ratiocinatio, quoad impegerit
in numeros 7, 9, 11, 13. Si enim tota chorda in tot partes dividatur,
jam partes quomodocunque sumtae a tota dissonant.

Quaeritur hic (ut immorer aliquantisper, priusquam ad totam του δια-
naam divisionem progrediar), quae causa sit, cur aures primo inter partes
1 et 1, et totam 2, postea inter partes 1, 2 et totam 3, inter partes 1,
3 et totam 4, partes 1, 4 et totam 5, partes 1, 5 et totam 6, partes 2,
3 et totam 5, partes 3, 5 et totam 8, approbent consonantiam, inter vero
totam 7, 9, 11, 13 et partes quascunque nullam inveniant concordantiam.
Putares causam esse, quod 7, 9, 11, 13 sunt impares. At non est ; nam
et 3 et 5 sunt impares, nec impediunt concordantiae. Neque haec causa
est, quod sint primi3 nam 9 non est numerus primus, et tamen discordans
est, et contra 3, 5 sunt primi, nec tamen discordant a suis partibus. Dico
igitur causam hanc esse, quia circularis linea (quae aequivalet chordae
rectae et aequisonaret, si circulariter tendi possit) in 2, 3, 4, 5, 6, 8
dividi geometrice potest, in 7, 9, 11, 13 geometrice dividi nequit, non vitio
intellectus nostri, non imperfectione scientiae geometricae, sed natura. Im-
plicat quippe contradictionem, circulum in 7 aequalia geometrice dividere.
Itaque facultas illa, quae praeest auditui, summae rationis capax, illos sonos
improbat, qui fluunt a longitudinibus α’γεωμετρητοιςς approbat, qni a longi-
tudinibus geometricis pendent. Qua in re creatorem imitatur creatura, nam
et ille rerum ideas desumsit e penu geometrico, non ex quantitatibus ἀγεω-
μετρητοιςς pene dixissem, illud creavit, quod creare potuit3 quod non potuit,

omisit. Sane fatendum est, quod contendit Plato et ex eo Cicero (De ,

Divinatione 11.): nefas esse cogitare, ut Deus condiderit mundum non quam
fleri potnit optimum, ipse optimus et perfectissimus. In hoc solo offendit
pietaS, quod bonitatis leges et. necessitatem videt collocari non in Dei crea-
toris arbitrio, sed extra, in idea geometrica. Atqui cogitet theologuS, hanc
ipsam rerum geometricarum familiam, ex qua idea mundi depromta est,
prius in ipsa essentia divina fuisse, quam in materia. A materia enim
mente potest' abstrahi, a mente divina abstrahi cogitatione non potest. Igi-
tur in Deo fuit essentialiter ab aeterno, in materiam ex Dei essentia cre-

ando influxit. Diceres, essentiam divinam esse sphaericum, vacans spatio ·

et materia, sic ut Deus pater sit centrum, filius superficies, spiritus distan-
-tiae aequalitas centri a superficie. Jam novum in theologia non est, vo-
luntatem et arbitrium Dei regi a legibus essentiae -suae, ut mentiri nolit,
quia non potest, contradictoria nolit, quia pugnant cum ipsius essentia.
Noluit igitur aliam indere formam mundo materiato, quam cujus ideam re-
perit immateriatam et ut ita dicam inspatiosam in sua essentia. Illa vero
non admittit septangulum, nonangulum, nullum igitur hujusmodi neque in
corporibus, neque in motibus, neque in sensuum praesidibus facultatibus est
expressum. Causam rei, quam detegunt aures, quaere aliam, si haec non

placet.

 

