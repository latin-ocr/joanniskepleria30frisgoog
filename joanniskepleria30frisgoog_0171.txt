152

 

Quod si crassitiei orbis Terreni accenseatur systema Lunare, ergo si
ima superficies orbis Terreni et Lunam comprehendens est 1000,“ 'summa
Veneris est in Copernico 047. Et Terreni orbis cum Luna summus margo est.
801: si d ima habet 1000. Hic· velim te identidem respicere ad tabellam
'huic libro praemissam, nempe ad hujus interpositionis qualemcunque imaginem.

En numeros parallelos propinquos invicem,⁰) et Martis quidem atque
Veneris eosdem. Telluris vero et Mercurii non admodum diversum-¹> solius
Jovis immodice discrepantes, sed quod iu tanta distantia nemo miretur. Et
in Marte quidem atque Venere, vicinis orbi Telluris, vides quantam efficiat
diversitatem orbiculus Lunae accensitus crassitiei orbis Terreni: qui tamen
orbiculus vix 3 scrupula aequat, qualium orbis Terrae habet 60. ⁶) '

Unde colligere potes, quam facile animadversum fuisset, quantaque
numerorum extitisset inaequalitas, si haec contra coeli naturam tentarentur,
hoc est, si Deus ipse in creatione uon ad has proportiones respexisset.
Certe enim fortuitum hoc esse nou potest, ut tam propinquae sint inter-
vallis hisce proportiones corporum, cum propter alia, tum maxime, quia
idem ordo est intervallorum, quem supra rationibus optimis corporibus ascripsi,
vide cap. 3. Nam etsi 635 a 577 discrepat, nulli tamen propinquior est
atque huic. ipsi.

