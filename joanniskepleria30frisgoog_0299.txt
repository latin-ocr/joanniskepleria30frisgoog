280 · Ῑιι Apol. Tych. contra Ursum

Nunc, cum lis te inter et Tyohonem non personas attineat, sedin philosophiae
foro versetur, nec ab eo possit excludi ullus, qui scientiam humanarum divinarumque
rerum amat, quia philosophia commune generis humani bonum est: nec aegre tibi,
homini philosopho, ego facere, nec tu mihi non ignoscere poteris, si partibus 'ry-
chonis susceptis te publice loquentem publice quoque intra philosophiae terminos
alloquar. Nam cum ea aetate sim, ut de veritate rerum naturalium certissimus
jam nunc esse nequeam, ea vero propensione mentis, ut ad indagandam eam veri-
,tatem nihil mihi non tentandum esse putem; neque Tychonis labores et placita
contemnere potui, quae magni in tota philosophia momenti esse videbantur, neque
quae tu contra pro Aristotelicae sectae auctoritate proferebas, negligere. Ex hoc
enim contrariorum inter se conflictu scintillae solent elici ad excitanda clarissima
illa veritatis incendia. Quae vero mihi pensiculatis utriusque partis argumentis
viderentur, ad te ipsum perscribere volui, quia, etsi quid inique in tua dogmata
statui, id te ipso nemo rectius diluet, et indicandum tibi erat, non ideo nobiS, qui
Tychonis philosophemata receperamus, vel excussam vel omni ratione destitutam
esse, quod futurum dixeras, pristinam illam opinionem, quia a te illam arietari
vidimus. Ut autem publicis typis id fieret, Tychonis arbitrio commissum fuit, a
quo facti rationes, uti spero non absurdas, audies· Ac sane quia tu librum Ty·
ebonis, quem accuratius te legisse negas, nihilominus omnibus ingenii viribus op·
pugnas, et quae contra dicere potuisti, Germanis nostris, ιιι intelligo, legenda
communicas: operae pretium erit, si ex publicatione mearum pagellarum, qui tua
incautius legerunt. intelligant, multum tibi ad veritatem perspiciendam nocuisse
securam illam in Tychonis libello legendo negligentiam.

Nec te Tychonis πολυῤῥητορια, qua de querelam instituis, excusat. Non con-
sistimus ad tribunal morosi judicis, qui taedio ex multiplicibus querelis concepto
aut respuere nos possit aut intra verborum numerum cogere. Magnae sunt men·
tis nostrae tenebrae, contumax memoriae durities, quae ut exemplum capiat eorum
quae docentur, multis ictibus opus est. Res ipsa mag-na, pretiosa, honorabilia
nobilis, divina, veritas nempe et scientia; quae temporis jacturam facile, si per·
vestIgata fuerit, compensat. Nec dubito, qua es ingenii praestantia, si tantam in
Tyohoniano libro prolixitatem superare potuisses, quanta vel felicissimo ingenio ad
ea quae dicuntur intelligenda opus est, quin tandem veritatis aliquam suscepisses
effigiem mentisque tenebras dispulisses. Ac mihi sane, ut verum dicam, minore
mentis intentione temporeque constitit totius Tychonis libri et apologiae prolixa
lectio, quam Capnuraniae tuae, nescio ex quo arguto pulpito in hanc disputatio-
nem non bene arcessita concisio. Res ipsas vix capimus, et tu verborum gryphis
insuper ingenia cruciare jubes?

Sed ad rem veniamus. Principio candoris tibi laudem tribuo, qui summam
intimae tuae intentionis in fronte ponis. Auctoritas una tot 'aetatum tibi obstat,
huic omnes ingenii vires, huic totum hunc laborem devovisti. Et quisquam dubitet,
an mathematicas demonstrationes, quas proponis, ipse perspicias, cujus omne lumen
’ animi hoc antiquitatis pallore imbutum est? An igitur mihi succensebis, si quq-
ties pulverem geometricum attinges, illud tui divini, cum oculos aperit, Aristotelis
tibi reponam, et inter eos te referam, de quibus queritur, quod non quaerant
rationes et causas ad ea quae apparent reddenda et efficienda:
sed ad praeconfceptas suas quasdam opiniones et ratiocinationes,
qualis est tua de antiquitate persuasio, ipsa phaenomena, ιιι-ιιι ea, quae
mathematici in cometae motu deprehenderunt, violenter accommodent et
conciliare conentur? Quid ais? An etiamnum mundus tibi aeternus est?
Sol· infra Ω et ἕ est? Principium nervorum in corde est? Quia id scivit Aristo-
teles, vulg-us approbavit. nox ista temporum tot secula longa consolidavit? Quid
igitur Deo gratias agimus quotidie, qui dispulsis illis tenebris cum in religione
tum in artibus et literis clarissimam cognitionis auroram reduxerit? An etiamnum
stertimus, cum jam clarum mane fenestras intrat? An heri omnes naturae thesau-
ros exhausit Aristoteles, ut hodie nihil supersit? An tibi durum videtur. ut cae-
cutivisse in multis veteres dicamus? Cujus ergo sunt ista verba: „pauca mentis

