Caput 1. ι 119

hoc est ad longiorem earum deductionem ab usitata via, spectent, quam ad novam
aliquam conformationem. quia ut in Commentariis Martis alicubi dixi: Co p e rnicu s
suarum ipse divitiarum fuit ignarus.

e) Potissima hujus operae moles, quod astronomica. attinet, in Commentario.
Martis incubuit; in physicis vero seu metaphysicis argumentis corrogandis fiisior sum
in Epitomes Astr. liber IV.. qui liber ipsum το ἔργον continet, quod hoc loco sum
pollicitus. Vide totum.- ,

f) Idem tamen me ultro admonuit postea, non esse necessariam hanc collectio·
nem. Nam cum cometa motum non in multos dies continuet, et cum habeamus liber·
tatem intendendi remittendive ejus motum in hypothesi suscepta, ubi observationes
(quae plerumque crassae sunt) id requirere videntur, hinc adeo fit, ut diversae in
particularibus hypotheses, easdem cometae observationes repraesentent. Et Braheus
libro de cometis fol. 282. (De mundi aetherei recentioribus Phaenomenis. Pars IL
Gap. X.) Maestlini hypothesin e. aminat, cum sua comparat redarguitque. Ipse vero
fol. 206 (ib. cap. vm.) hypothesin talem proponit, in qua motus cometae proprius
circularis initio tardus, mox intensus, in fine rursum tardus exhibetur. Itaque cedo
hoc genere argumenti, sic quidem informati, ut ex eo quod potuerunt artifices prae·
stare, nuda credulitate ct generali illa conjectura, quod verum vero consonet, de
veritate suppositionum quid praesumatur. At vicissim alia via eandem arcem rursum
occupo. Si enim motus Telluris ad hoc utilis est, ut cometarum motus rectilinei
corumque perpetua vel aequabilitas vel augmentatio aut contraria diminutio perpetua
satisfaciant observatis, tunc sane, quantum est verisimilitudinis in motu rectilineo
aequabili corporum vanescentium, tantum fidei accedet motui Telluris, praesertim si
flexus itinerum apparentium irregulares occasione motus Telluris provenisse constet,
aliarumque, quae in cometis apparent, ratio reddatur. Verbi causa ille ipse cometa
anni 1577 ortus ex ultimis partibus sagittarii maximum ibi motum diurnum, caput
7’, caudam 22⁰ longam exhibuit; haec omnia fuerunt diminuta versus finem, adeo ut
in signo piscium, quod quadrante distat a sagittario, stationem peracturus videretur,
nisi evanuisset. Quaeritur quae causa, cur cometae circa quadratum ejus loci, in
quo maximi apparuerunt et velocissimi, appropinquent stationi, cur stationi vicini
alii occultentur sub Solem, ut iste· , alii etiam in opposito Solis paulatim evanescant,
nt ille anni 1618, faciunt'enim ista plerique. Quod si potiaris libertate circularis
motus cometae tribuendi, causam per omnes cometas eandem dicere non poteris. At
si te ipsum redigas ad angustias traiectionis rectilineae, statim apparet necessitas
phaenomeni. Itaque planum traiectorium cometae anni 1577 ego ordinassem in ea
linea, per quam paucis post disparitionem diebus videndus fuisset causa longitudinis,
si superfuisset, trajectionem ipsam primum velocem, in subeuntes dies tardiorem
fecissem, idque pro ratione propinquitatis partium trajectoriae lineae ad Solem, quia
cometa via obliqua fugiebat a Sole, Tellusque simul a cometa. Qua ratione efficie-
batur, nt cometa initio quidem dimidiam Solis altitudinem haberet, ex eo sphaeras
Veneris, Telluris, Martis trajiceret, et in fine plus quam triplo altior Sole evaderet.
Non mirum igitur, quod parallaxis in eo nulla deprehendi potuit. Sed de hac re
plus satis: hoc loco plura si petit lector, adeat meum de Cernetis libellum, quem
nundinis autumnalibus anni 1619 emisi. ⁸⁸)

g) Scribendo ego id temporis adhuc didici· ne perturberis igitur multitudine
ista motuum: proprie duo tantum sunt, unus ab interno pendens principio convolutio-
nis diurnae circa proprium centrum, alter extrinsecus a Sole Telluri illatus annuus
circa Solem, etsi moderatur illum formatque vis magnetica ⁸⁸) fibris Telluris in· ’
sita', qui vero tertius hic censebatur, ille quies est potius axis Telluris in situ
parallelo, dum centrum circa Solem fertur, et qui quartus hic ventitatur, is est
levicula perturbatio huius quietis, orta ex aberratione duorum primorum et pro·
priorum. Sed de his infra plura.

His addenda sunt ea, qnae adscripsit Kepletus (vel Maestlinus. Gomp- annot. 51) ta-

bum {abet 1¹(i. inscripta est: Tabula 1., exhibens ordinem sphaerarum coel. mo-

bilium, simulque veram proportionem magnitudinis earum juxta medias has distan-

