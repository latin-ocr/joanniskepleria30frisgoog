oms 11· ' 133

Etiam Saturnus solitarius est amansque solitudinis, plane ut ejus anguli
rectitudo non potest ferre ullam inaequalitatem vel minimam, cnjus gratia
multiplex fiat. Contra Jupiter e genere infinitorum acutorum unum angulum
nactus popularis ideo factus est, moderate tamen et temperanter. Auctor
enim est amicitiarum honestiorum. Ita Mars et Venus populares et ipsi
sunt, sed nimium. Nam obtusus et prodigus ipsorum angulus intemperantiam
notat. Mercurius de natura Saturni et Jovis est ratione anguli. Et amant
literati quidem solitudinem, sed inhumani tamen non sunt. Amant eos, qui
iisdem studiis oblectantur, modumque statuunt in conversationibuS, plus quam
Jupiter, cujus omnis actio est in coetubus hominum interque purpuratos.

Jupiter et Venus foecundi sunt. Sane quia Jupiter facit ad plerorum-
que compositionem, Venus autem Jovis quasi soboles est, cum una Venus
viginti Jove‘s breviusculos in se contineat. Jupiter autem in mares aequior,
Venus iu foeminas: unde ille inas dicitur, haec foemina. Pyramis enim
efficax est, icosaedron effectum et soboles. Ex bis iisdem principiis ali-
quanto 'explicatior causa redditur, quare Mercurius promiscui sexus sit et
quare in foecunditate mediocris.

Jovis primum, dein Saturni, et demum Mercurii tranquillitas et con-
stantia morum est a paucitate planorum: Veneris et Martis turbulentia et
levitas a multitudine. Varium et mutabile semper foemina. Et figura Ve-
neris omnium maxime varia et volubilis, Atque hi gradus sunt: unde me-
dius Mercurius, media fide.

Mercurii versatile et celere ingenium refert octaedri mobilitas. Nam si
super duos angulos volvas, quatuor continua latera per medium figurae
directum iter transeunt. Ceteras figuras quomodocunque volvas, videbis
per medium transversa et impedita incedere latera.

Mars multis lateribus pauciora plana efficit, Venus totidem lateribus
plura plana: Martis etiam multi conatus irriti sunt: Venus conatibus illi
par, prosperiore tamen utitur fortuna. Nec id mirum esse debet Facilius
enim choreae instituuntur quam bella, et par erat, citius ad finem pervenire
amores, quam iras, quia hae perimunt homines, illi gignunt. Eodem pacto

Mercurius Saturno felicior rest. ⁰)

IN CAPUT NONUM
noran moreius,

a) Loquor cum astrologis. Nam si meam sententiam dicam, nullus in coelo
maleficus mihi censetur: idque cum ob alias rationes, tum maxime propter hanc, quia

⁶ hominis ipsius natura est hic in Terra versans, quae radiationibus planetarum con-

eiliat- effectum in sese; sicut auditne, instructus facultate dignoscendi concordantias
vocum, conciliat musicae hanc vim, ut illa incitet audientem ad salt-andum. De hac
re egi multis in responso ad objecta Doctoris Roeslini contra librum de stella
nova, ¹et alibi passim, etiamque in lib. IV. Harmonicorum passim, praesertim cap. 7.

b) Hoc allegorice intellectum physicis rationibus defendi potest: ut si sub odii
vocabulo discrimen qualecunque intelligatur situs, motus, luminis, coloris. Vide,
lector, caput ultimum Ptolemai harmonicorum, ubi prodierint, quaeque in id annota-
verim, praesertim ultimam meam speculationem de Saturni et Martis mutuis excessi-
bus vei defectibus, Jovis vero mediocritate. ⁸⁸)

c) Etsi nihil est hoc caput, nisi lusus astrologicus, nec pars operis censeri
debet, sed excursus: conferat tamen illud lector cum Ptolemaei rationibus , tam in
Tetrabiblo‚ quam in Harmonicis: videbit nostras Ptolemaicis non inferiores, ao forte

meliores esse.

 

