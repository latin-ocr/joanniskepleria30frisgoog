238 Δρσιοςίει ‘1'ch

Caput I.

Quid eit hypothesis astronomica.

In descriptione hypothesium sic loquitur Ursus, quasi non ad aliud
comparatae essent hypotheses , quam ad ludos hominibus faciendos. Quam
ad rem non satis verborum invenit, quibus quam fieri potest contemtissime
de hoc genere inventionum loquatur: nec prius cessat orationem suam distin-
guere, subdistinguere, quam se ipsum quodammodo superaverit. ,Nos veram
hypothesium naturam primum explicabimus3 postea varie impingentem seque
ipsam conficientem Ursi sententiam particulatim expendemus: ne quid restet,
quod imperitus lector Urso propter ingenii famam frustra credat.

Non statim curn ipsa coeli observandi consuetudine natus est mos iste,
x ut quam quisque philosophorum ex intuitu coeli de mundi dispositione con-
cepisset opinionem, ea nomen aliquod haberet hypothesisque diceretur.
Longinquitas temporis philosophorumque successio, ut cetera quae vocamus
secundae intentionis vocabula, sic hoc quoque in astronomia stabilivit. Prima
vocis usurpatio fuit apud. geometras, qui ante natam logicam philo-
sophiae partem, naturali mentis lumine demonstrationes suas geometricas
cum vellent expedire, soliti sunt a certo quodam initio doctrinam incipere.
Quemadmodum enim in architectura satis habet opifex, si pro futura mole
domus fundamenta infra terram exstruat, neque sollicitus est, ut terra infe-
rior vel ruat vel in sese recedat ‚usque ad centrum, ita in re geometrica
primi auctores non ita stolidi fuerunt, ut qui post secuti suut Pyrrhonii,
ut omnia vellent addubitare, nihil arripere, super quod ceu fundamentum
certum et omnibus confessum cetera vellent superaedificare. Quae itaque
certa et apud omnes homines confessa essent, ea speciali nomine ἀξιωματα
dictitarunt, ceu sententias dicerent, quae haberent auctoritatem apud omnes.
Quaedam hujusmodi principiorum sic erant comparata, nt quamvis non ab
omnibus crederentur, ipsis tamen auctoribus satis erant nota, ut non dubita-
rent ea alia demonstratione certa et vera ostendere, id antem ut in sibi
proposita demonstratione perstarent, vel nimis longum erat futurum vel
intempestivum, ut eJusmodi sententiae cum aliis rebus, de quibus in geo-
metria non disputatur, innexae et confusae essent. Has dixerunt αἰτηματα,
utpote quae a discente sibi concedi a. principio postularent. Hoc tum ma-

xime usu venit, cum in figuratione angulum vel lineam talem designare ,-

vellent, qualis manu praecise fieri nequit. Tunc enim dicebant, ἑςω talis
vel talis. Est et aliud genus, cum, quae vel esse nequeunt vel non sunt,

tanquam essent assumuntur, ut demonstratione patefiat quid secuturum fo- ’

ret, si illa essent. Hoc quoque genus tum locum habet, cum e geometria
egressi in cognatas scientias demonstrationis methodum transferunt. Utrum-
que genus et quae alia brevitatis causa intermitto, quando ad actum de-
monstrationis veniebant, ὑποθεσεις seu suppositiones appellabant, respectu
scilicet ejus, quod demonstrare intenderent. Supponebantnr enim nota et
super illis exstruebantur ignotiora ostendebanturque discenti.

Haec origo vocis, hic usus apud geometras. Statim in geometricis
figuris et numeris, nempe in re totius naturae clarissima mentique humanae
maxime apta, deprehenderunt rerum contemplatores lumen illud mentis no-
strae, quod rectissime quidem in figuris, sed tamen etiam in aliis rebus

 

