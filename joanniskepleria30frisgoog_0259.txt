240 Apologia Tychonis

rint accommodatae, morem hunc verum concludendi non retinent, sed se
ipsas produnt. Ita tandem fit, propter syllogismorum in demonstrationibus
implexum, ut uno inconvenienti dato sequantur infiniti. Cum itaque nemo
eorum, quos hypothesium auctores celebramuS, in periculo versari velit erro⁴
ris circa conclusioneS‚ ut ante dixi sequitur, ut neque quisquam eorum
inter hypotheses suas ,aliquid velit recipere sciens, quod errori sit obno-
xium. Adeoque non tantum de demonstrationum eventu et conclusionibus,
sed saepe magis de assumtis hypothesibus solliciti sunt: adeo illas, quot-
quot adhuc fere fuerunt auctores celebreS, cum geometricis tum physicis
rationibus expendunt et undiquaque conciliatas cupiunt.

Quid igitur est, dicas , quod eum omnes eosdem motus coelestes de-
monstrent, tanta tamen sit hypothesium diversitas? Non sane id inde
evenire existimandum est, quod ex falso verum per accidens sequi soleat.
Nam, ut ante dixi, in longo demonstrationum per varios syllogismos an-
fractu, quales solent in astronomia existere, fieri vix unquam potest, ac
mihi sane exemplum non occurrit, ut ex assumta non sana hypothesi exitus
undiquaque sanus et coeli motibus analogus, aut talis, qualem vult demon-
stratum, sequatur. Sed nec semper idem efficitur per diversas hypotheseS,
quoties imperitior aliquis idem effici putat. Quae ex Copernici sequuntur
hypothesibuS, ea Ma ginus ex aliis similiter, quoad numeros, demonstravit,
hypothesibus, quae Ptolemaicis essent ut plurimum conformes. ¹) Num idem
uterque praestat? Minime gentium. Copernicus quidem causam simul de-
monstrare voluit et necessitatem, cur planetae superiores in oppositione cum
Sole semper essent Terris proximi, praeterquam quod numeris eorum motus
in posterum voluerit repraesentare. Maginus omisso illo, quod Copernicus
in Ptolemaicis desideravit et in suis suppositionibus non parvi fecit, solos
numeros Copernici fuit imitatus. In Copernico sequitur, Martem admittere
parallaxin majorem Sole, in Magino hoc minime sequitur. Multa hic prae-
tere0. Ac etsi diversae aliquae hypotheses idem omnino praestent iu astro-
nomicis, quod de sua Copernicanarum mutatione Rothmann us in epistola
ad D. Tychonem jactavit, differentia tamen saepe est conclusionum causa
alicujus considerationis physicae. 8) Sic etsi omnino eosdem Tycho numeros
hypothesibus suis exprimeret, quos habet CopernicuS, qui tamen vitiosi sunt,
in hoc tamen differret intentum demonstrationum Tychonis a Copernicanis,
quod praeter praedictionem futurorum motuum cupit. etiam evitare immen-
sitatem illam fixarum aliaque quae Copernicus admittit in sua hypothesi. Ita
conclusione mutata hypotheses varias existere necesse est. Inconsideratus
vero aliquis, ad solos numeros respicienS, idem ex variis hypothesibus
adeoque verum ex falsis sequi existimabit. . '

Qui ad hanc normam omnia expenderit, sane nescio an illi ulla sit
occursura hypothesiS, seu simplex seu composita, quae non peculiarem et
ab omnibus aliis separatam atque differentem sit exhibitura conclusionem.
Nam si in geometricis duabus hypothesibus conclusiones coincidant, in phy-
sicis tamen quaelibet habebit suam peculiarem appendicem. Sed quia ab
artificibus illa in physicis varietas non semper considerari solet, illique ipsi
saepius cogitationes suas intra geometriae vel astronomiae terminos cohi-
bent inque una aliqua scientia de aequipollentia hypothesium quaestionem
instituunt, posthabitis diversis sequelis, quae respectu affinium scientiarum
ventilatam aequipollentiam diminuunt et destruunt: par est, ut nos quoque ser-
monem et responsionem nostram ad ipsorum loquendi morem accommodemus.

