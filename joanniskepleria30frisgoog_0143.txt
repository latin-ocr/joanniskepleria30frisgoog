12⁴ ' Ι Hysterii Cosmographici

tates , et tribus dimensionibus constant: nam ideam mundi perfectam esse
convenit. Lineas vero et superficies rectae, ut infinitas, et proin or-
dinis minime capaces, e mundo finito, ordinatissime, pulcherrimo ejiciamus. ²)
Rursum ex corpo ribuS, quorum infinities infinita sunt genera, seligemus ali-
qua censu habito per certas notas; puta, quae aut latera aut angulos, aut
plana, singula vel alterna, vel quovis constanti modo mixta habeant invicem
aequalia, ut ita bona cum ratione ad finitum aliquid veniatur. Quod siquod
genus corporum per certas conditiones descriptum intra-species quidem nu·

mero finitas consistit, sed tamen in ingentem numerorum copiam multipli- ·

catur, eoruni corporum angulos et centra planorum pro fixarum multitudine,
magnitudine, situque demonstrando, si possumus, adhibeamus 1’); sin autem
is labor non est hominiS, ergo tantisper differamus numeri ac situs earum
rationem quaerere, dum quis nobis ad unum omnes, quot quantaeve sint,
descripserit. Missis igitur fixis atque ei permissiS, qui solus numerat mul-
titudinem stellarum, et singulas nomine vocat (Ps‘al. 147), sapientissimo
artifici, nos oculos ad propinquaS, paucas et mobiles convertamus.

. Denique igitur delectum corporum si habuerimus, atque omnem mixto-
rum tnrbam ejecerimus, retineamus vero sola illa, quorum omnia plana et
aequilatera et aequiangula fuerint, restabunt nobis haec quinque corpora
regularia, quibus Graeci haec ascripsere nomina, cubus seu hexaedrum,
pyramis seu tetraedrum, dodecaedrum, icosaedrum, octaedrum..
Quodque his quinque plura esse non possint, ο) vide Euclid. lib. ΧΙΠ post
prop. 18 scholion. ἃ)

Quare sicut horum definitus et exiguus admodum est numeruS, cetero-
rum aut innumerabiles aut infinitae species, ita decuit in mundo duo esse
stellarum genera, evidenti discrimine ab se invicem distincta, (cujusmodi
motus et quies est), quorum unum genus infinito simile, ut fixae, alterum
angustum ut planetae. Non est hujus loci disputare de causiS, cur haec
moveantur, illa non. Sed posite, quod planetae motu indiguerint, sequitur,
ut hunc obtinerent, rotundos orbes accipere debuisse. ⁰)

Habemus orbem propter motum, et corpora propter numerum et magni-
tudines: ¹) quid restat ampliuS, quin dicamus cum Platone, θεον ἀει γεωμε-
τρειν, atque in hac mobilium fabrica corpora orbibus et orbes corporibus in-
scripsisse tantisper, dum nullum amplius corpus restaret, quod non intra et
extra mobilibus orbibus vestitum esset. Nam ex 13, 14, 15, 16, 17 libri
XIII. Euclidis videre est, quam haec corpora natura sua sint apta ad hanc
inscriptionem et circumscriptionem. Quare si quinque corpora mediantibus
. et claudentibus orbibus inserantur sibi mutu0, habebimus numerum sex
orbium.

Quod si aliqua mundi aetas hoc pacto de mundi dispositione disputavit,
ut sex orbes poneret mobiles circa So’lem immobilem, illa utique veram
astronomiam tradidit. Atqui eJusmodi sex orbes habet Copernicus,
. eosque binos in ejusmodi ad invicem proportione, ut haec quin-
que corpora omnia aptissime interlocari possint, quae summa
erit eorum quae sequuntur. Quare tantisper audiendus est, dum quis
aut aptiores ad haec philosophemata protulerit hypotheses, aut docuerit, for-
tuito in numeros atque in mentem hominis irrepere· posse, quod optima
ratione ex ipsis naturae principiis deductum est. Nam quid admirabilius,
quid ad persuadendum accommodatius dici aut fingi potest, quam quod ea,
quae Copernicus ex φαινομενοις, ex effectibus, ex posterioribus, quasi caecus

