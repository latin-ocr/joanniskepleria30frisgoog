confla Un- 247

astronomi officia, alterum vere astronomicum, hypotheses astronomicas tales
constituere, ex quibus apparentes motus sequantur, alterum geometricum,
hypotheses geometricas cujuscunque formae (variae namque saepe in gee-
metria esse possunt) tales constituere, ex quibus hypotheses illae priores
astronomicae , h. e. veri planetarum motus, uon adulterati visus commuta-
tione, et sequantur et calculentur.

Hic me tenor ipse sermonis mei invitat, ιιι Osiandro Patricium ad-
jungam eique conatus astronomorum omnes deridenti, hypotheses astrono-
micas omnes rejicienti nonnihil respondeam.

Succenset is astronomis, quod conentur ex variis circulis et solidis
orbibus planetarum motus apparentes efficere, eosque circulos, eas hypothe-
ses, cerebri sui figmenta, rerum naturae imputare. De planetis ipse hoc
affirmat, inter fixas illos in liquido aethere incedere, quemadmodum et vi·-
deantur, liberos ab orbium solidorum compedibus, qui nulli sint, vereque
hujusmodi spitales et varie rursum prorsumque contortas lineas, nunquam

sibi ipsis per omnia similes, eaque motus inaequalitate, plane ut in oculos ,

nostros incurrunt, describere. Nec mirari nos debere varietatem hanc, cum
planetae revera sint animalia rationis capacia, comprobante id auctoritate
philosophiae barbaricae, et omnipotentiae divinae non fuerit impossibile. tanta
sapientia creaturas condere, ut imperatos hes motus ad finem usque mundi
exse uantur.

qPrimum hec illi facile concessero, solidos orbes nullos esse. In quo
et Tycbonis rationibus facile subscribo et privatas etiam habeo. Patricius
vero Tychoni ridicule facit injuriam, quem ait fascinatum opinione solidorum
orbium novam confinxisse mundi formam3 quam opinionem Tycha omnibus
scriptis et ipsa hypotheseos suae conditione impugnat. Neque nego, pla-
netarum circuitus ratione summa administrari. Sed et hoc dabo, si Deo
conditori placuisset, ut planetae spirales hujusmodi et irregulares circuitus,
quales aspicientibus nobis apparent, conficerent, id illi effectu facile futurum
fuisse. Verum in hoc jam differt Patricius ab astronomis vere philosophan-
tibus, cum quaeritur: quidnam potius Deo placuerit, an ut planetae com-
positos hujusmodi perpetuoque a se ipsis diversos et irregulares anfractus
pervolitent, anne ut uniformem et quarn fieri potest regularissimum -circu·
lum describant, plane diversum ab ea motus confusi forma, quae in oculos
nostros iucurrit3 causae vero possint inveniri, quibus visus noster delusus
aliter illos regulares motus intueatur, quam revera comparati sint. Hic
nemo est e sobrie philosophantibus„ qui non hoc affirmet, illud omnino re-
jiciat sibique simul astronomis maximopere gratuletur, si causas deceptionis
invenerint, a veris planetarum motibus accidentarios et ex phantasia visio-
nis ortos sejunxerit, et circuitibus simplicitatem atque ordinatam regularita-
tem asseruerit. Patricius vero ita philosophatur, ut, qui illum audit, non
pedem movere possit, quin miraculum contingere fateatur. Spatiatus enim
per campos, ubi sepes et propinqua viae sibi occurrere, remotos vero men·
tes se comitari visu judice putaverit: non utetur judicio rationis, sed ne
sensum quidem communem consulet: quin potius visui credet, mentes non
minus ac se ipsum progredi dicet: adeoque si curru aversus Argentorato
aut Vienna egrediatur, Jovem lapidem jurabit, turrium, quae bis urbibus
praealtae sunt, ruinas in se vergere. Olim quidam meorum contubernalium
per fenestrae vitrum pascentes in suburbano prato boves prospiciebat3 cum-
que pro fenestra penderet araneus , eum ille cum bobus aspectu directore

