rsoonmuu

-——-—-—

In praefatione ad Prodromum (pag. 36) epistola exstat (d. Sept. 1597),
in qua Keplerus his verb‘is Maestlino nunciat, misisse se Raymaro Urso
Dithmarso opusculum suum. „Ursus Praga ad me scripsit, petens exem·
plaria ; cui quamvis minime gravi authori indulsi tamen, quia Caesareus est
mathematicus, mihique qua prodesse qua obesse potest. Patet enim in
Styriam usque ejus familiaritas.“ Inde Keplero orta sunt incommoda, quae
sequentes exhibent paginae et quorum sublevandorum causa Keplerus libel-
lum conscripsit, qui quamvis non absolutus e manuscriptis Petropolitanis
primum hic typis impressus est.

J oh. Mollerus Flensburgensis in tomo Ι. operis inscripti: Cimbria
, Literata (Hafniae 1144) haec de Urso refert: Nicol. Raimarus Ursus,
Hensteda Dithmarsus (an -Ursi agnomen gentilitium habuerit, vel ipsemet
adsciverit, ignoro), subulcus ἀναλφαβητος fuit ad annum usque aetatis XV [ΙΙ.
A suum cura ad literarum studia felici successu transiit et plerasque ἀυτο-
ῦιδακτος perquam sibi reddidit familiares. Scholas, sicut ipsemet rusticum

se vocans Dithmarsum testatur, „uti sus hortum percurrit et vix a limine ·

salutavit, sed a stiva illico in remp. literariam singulari quodam fato aut
genio irrupitf‘ In mathesi et astronomia tamen doctorem suum fuisse agno-
scit J ustum Byrgium. Patroni studiorum juveni obtigerunt Henr. Ran-
zovius, prorex Cimbricus et Guilielmus Hassorum princeps. E patria
digressus, vitam juvenum· informatione toleravit nobilium, et a. 1584 Eri-
·cum Langium Tychonem in arce Huennae insulae invisentem „est comitatus.
Cassellis, ubi aliquamdiu erat sustentatus, in academiam migravit Argenti-
nensem ibique a. 1588 „Fundamentum Astronomicum“ edidit. Pragam non
multo post a Rudolpho ΙΙ. imperatore evocatus non mathematici solum
aulici dignitatem, sed matheseos etiam in academia professionem obtinuit.
Tractatum „De hypothesibus Astronomicis“ a. 1597 Pragae editum, tot in
adversarios, praesertim Tychonem Braheum‚ calumniis διο. opplevit, ut J o h.
Jesse mus (in or. de vita et morte Tych. Brahei) sequens de illo merito
tulisse videatur judicium. ante annos pauculos quidam ingeniosus et do-
ctus, sed absque religione et virtute homo tetricum et famosum contra Ty-
chonem divulgavit scriptum. Non sat fuerat infamatori illi plagium com-
mittere literarium et Tychonis hypothesin falsarie pro proprio invento
venditare, nisi etiam virum aviti generis ‚ summae eruditionis, inculpatissi-
mae vitae, sexcentis contumeliis apud alios, sinon deformatum, suspectum
saltem reddidisset. Et profecto jure actum cum hoc fuisset, vel ,etiam jam

