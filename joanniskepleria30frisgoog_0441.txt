422 De fundamentis

perpendiculo, uno milliari germanico (altior autem esse vix potest, non enim
eadem est altitudo materiae, quae crepuscula facit, et quae stellarum radios
refringit). Solari igitur radio aestate objicietur crassities unius milliaris et
nonae partis, hyeme trium et tertiae. Ita triplo debilior est hyeme· radius
Solis propter hanc causam: et conjunctis his tribus causis, vix pars vice-
sima quarta hyeme caloris aestivi superest.

Thesis XII.

Etsi vero bae tres causae ipsis brumae et solstitii diebus sunt eviden-
tissimae, non tamen de necessitate illic frigus, hic calor erit omnium maxi-
mus: sed accedit alia causa, quae quantum in sese , hyemem a principio
Februarii, aestatem a principio Augusti vel circiter, faciet majorem. Terra
enim et aqua sunt crassa corpora, nec possunt uno momento calfieri, et

calfacta circa mensem Junium‚ Sole altissimo, retinent aliquamdiu calorem ,

sibi penitus impressum (etsi superficietenus ill’um singulis noctibus nonnihil
remittant) propter densitatem materiae et magnitudinem' corporum, atque
ita Junii calorem de praeterito cum calore Julii et Augusti cumulant. Idem
in contrarium dicendum de frigore hyemis.

Thesis XIII.

Idem judicium esto et de hora secunda diei, quae calidior est, quam
duodecima, etsi Sol jam cadit. Idem enim hic praestat aer, quod illic terra
praestitit. Nam aer, ut tenuis admodum, celerius quidem quam terra al-
teratur, non tamen omnino subito. Accedit tamen huc, si non tota Terrae
corpulentia, at saltem superficies.

Thesis XIV.

Ex eodem fundamento praedici potest, Septembrem et Octobrem, propter
hanc quidem causam, calidiores futuros quam Martium et Februarium: etsi
utrinque futura est eadem diei longitudo.

Th esis XV. ·

Altera causa physica praedictionum est Luna. Nam experientia pro-
batum est, omnia humore constantia crescente Luna turgescere3 decrescente
subsidere. Quae una res plurimarum electionum et praedictionum iu oeco-
nomia, re rustica, medicina, nautica, causa est. Rationem hujus sympathiae
nondum perfecte cognitam habent physici.

Thesis XVI.

Est autem duplex Lunae virtus, altera menstrua, de qua jam dixi, a

mutabili Lunae facie dependens; altera semimenstrua, et ob id etiam semi-

diurua, quae in medicorum crisibus inque maris aestu reciproco potissimam
vim babet, de qua infra.
The si s XVII.

Quibuscunque itaque diebus iu calendario novilunium invenitur, humo-
res quantum a Luna pendent erunt imminuti, quibus vero plenilunium,
aucti. At cum iu his jam dictis, tum etiam in quadraturis humores mo-
vebuntur valide. Haec est simplex et mere astrologica-praedictio, quae si
per singulas artes diduceretur, astrologus limites suae professionis excede·-
ret‚ fieretque agricola, medicuS‚ chym'icus διο.

The sis XVIII.

Interdum tamen ipsos moneri expedit. Uti chymicis baec ego pro-

pono, videri plenilunium fusioni metallorum adversum, propter humidum

nimis. aerem. Id si est, maguus orietur aspectuum delectus ad ipsorum
opus.

