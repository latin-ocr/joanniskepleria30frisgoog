420 ne Fundamenta· ’

Vulgo vero quod haec proponuntur, in quo minor spes fructus: id si quis-
piam reprehendit, eum velim perpendere, quod alia via ad literatos hinc
inde latitantes non perveniamus, uisi via publica. Adde, quod hic idem in
curanda vulgi curiositate observari potest, quod in aegro a medicis obser-
vatur, ut inordinatis et perniciosis vulgi desideriis abutamur, ad ingerendas
‘ (ceu medicamenta aliqua) commonitiones ejusmodi, specie prognosticorum
velatas, quae ad hunc animi morbum tollendum faciunt, quaeque alia via
ingerere vix possemus, Quemadmodum igitur non ideo cum aegro delirat
medicus, quod ingerendi medicamenti causa deliranti aegro verbis et specie
simulata obsecundat: ita et de me spero recte sentientes nihil sinistri
suspicaturos, quod' optimo animo cum vulgo rerum futurarum et novarum
cupido publice de, futuris loquor. Iniqua judicia, quae nullum vel maximae
dignitatis culmen non pervadunt et cavillantur, nedum ut haec humiliora
vitae munia et ludibriis obvia intacta relinquant, occipite, ut ille praecipit,
caeco excipiam.

- Hasce vero meas, Illustriss. Domine, de anno futurofmoditationes cum
disputatione pulcherrima de siderum influxibuS‚ Tuae potissimum Celsitu·
dini dicare, strenulae loco, volui: quod persuasum habeam, G. T. et litera-
tis omnibus, et inprimis harum artium cultoribus impense favere: quod et
verbis luculenter es testatus, primum recepto in amicitiam celebratissimo illo
et generosi stemmatis viro 'chhone Brahaeo, phoenice astronomorum: dein
eo mortuo, mihi quoque declaratione doloris et desiderii tui edita et reipsa
qnotidie testaris: dum in aula tua habes clarissimum virum D. Hermannum
Buldernm‚ medicum, ma'thematum amantissimum, et in hoc studiorum genere
polyhistorem: qno cum his de rebus quotidiana agites colloquia. ¹¹) Accipe
igitur, illustrissime Domine, conjecturas hasce physicas, et cum politicis cou-
jecturis, quas tibi et ordinis dignitas et reip. contemplatio suppeditat, quas'
creberrime appelle, confer. Soli namque qui publica cum ratione tractant,
de prognoseos hujus fortuna rectissime judicabunt: philosophica et paradoxa
physica philosophiae professores sibi sane suaeque censurae vindicent.
Vale, longaeva et facili senecta usus, et hunc ineuntem annum foelicissime
transigas: meque G. T. commendatum habeas.

O. T. subjecte colens

M. Joh. Kepler, Mathematicus.

Thesis I.

Mathematici officium vulgo putatur, annua scribere Prognostica. Cum
ergo ad instantem annum a nato Christo Salvatore 1602 statuerim , non
tam publicae curiositati, quam officio philosophi, in illa reprimenda, satis-
facere: ab eo potissimum exordiar, quod tutissime dici potest: prognosti-
corum hoc anno proventum futurum uberem, cum crescente vulgi curiositate
plnres in dies ad numerum accedant auctores.

Thesis 11.

In illis libellis aliqua dicentur, . quae probaturus est eventus, plurima
vero , qnae tempus et experientia ut vana et irrita refutabit: quorum ista
ventis, illa memoriae penitissime inscribentur, ut vulgi mos est.

Thesis III.
. Etenim qualis cansa, talis effeetus. Astrologi vero causas vaticiniorum
snorum respiciunt partim quidem physicas, partim politicas, parte vero po·-

