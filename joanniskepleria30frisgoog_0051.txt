32 ’ , Prooemium.

titatibus, ceu suae origini: ab his quo longius quidlibet recedit, tanto plus
tenebrarum et errorum existit. Affert enim mens nostra suapte natura se-
cum ad divinarum rerum studia notiones suas in praedicamento quantitatis
extructas: quibus si spolietur, nihil nisi meris negationibus definire potest.
Hinc illa calvinistarum ἐκςασις ad nomen praesentiae illocalis. Nam et
vox (praesentia) et res intellecta sub voce desumta est ex conditione hujus
seculi, loco et tempore constantis, digitumque vel cautissimis ad quantitates
intendit. Haec et similia si quilibet occasione ex meo libello desumta secum
perpenderet; opinor, uno gradu propius conventuras partes in religione dis-
sidentes, Sed enim ex musca flet hoc pacto denique elephas. Ego quam
sim hoc nuntio recreatus, dicere rectius nou possum, quam si tibi sollicitu-
diuem mariti pro pariente uxore, gaudiumque ex denique nato puero ponam
ob oculos. Quamvis haud parum meam festivitatem interturbat remora, quam

meus iste partus tuo scripto objecit, simulque totius Europae expectationem -

de illo diutius suspendit.

Quod de offensione senatus academici quereris, opinor, te tamen aliquos
ex illo habiturum aequos tuorum laborum censores. Memini, cum D. D.
superattendentes superiori aestate ex me quaererent, ecquid de isto tuo
scripto fieret ; respondere me: quod equidem tantum laboris tibi sumas in
mea causa, ut partim pudor, partim metus me prohibeat in tua privata
studia curiosius inquirere. Quo illi audito tacuerunt et procul dubio adhuc
memores sunt. Non igitur tantopere tibi metuas ab illa senatus reprehen-
sione, eamque praeter adhortationem nihil in se continere cogites. Quin
ego tuo illi symbolo aliud oppono. Quereris te consumi aliis inserviendo.
At aliuS, regium, ait, aliis inserviendo male audire. Crede mihi, ex hac
consumtione tibi aeterna fama nascitur: cujus quidem me tanto diligentiorem
buccinatorem esse convenit: quanto tu plus mihi quam aliis, atque adeo in
hoc casu tibi ipsi benefecisti. Ac hercle nescio, quo pacto te ipsum multo-
ties beneficentia et humanitate vincas. Cum ingens praestiteris mihi bene-
ficium, excusas te mihi, quod majus illud non fuerit, quodque tam diu dila-
tum sit opusculum, culpam a te removes. Quasi aut haec culpa fuisset, aut
ego beneficentiae tuae arbiter atque legislator existerem3 omnino quasi de-
bitum hoc esset. Agnosco sane et reminiscor verba nonnulla meae epistolae,
quibus isthaec excusatio respondere videtur. Verum illud te moneo: qui
candido scribit animo, eum multa incogitanter scribere et semina suspicionum
serere; nec tamen ideo earum teneri. Sane mihi mens alibi non erat eo in
loco , quam in sumtibus parce faciendis emtione paucorum exemplarium:
atque ad hoc institutum omnia reliqua referenda sunt. Quid quaeris? Ego
totidem sentio stimulos, quoties tu vel tempus excusae, ι vel quantum in ex-
cusione praestiteris , recenses. Obruis me sane nimio mei studio: neque
calamo id aequare amplius possum. Nec minus gratae quam salutares sunt

intersparsae admonitiones, Ad unicum de nimia mea brevitate et παρα· ’

βασεσι respondeo in genere3 non obloquendi animo, sed ut videas fortunam
meam. Cum neminem sciam in illo clarissimo lumine vestrae academiae,
qui mea dogmata dat-a impeteret opera: inventus est in hac obscura et
tenebrosa barbarie, qui, cum plus intelligere non posset, solum illud calum·
niari ad proceres ausus est, pleraque ex Copernico desumta et ab eo ante
multos annos dicta. Quid agam? Neque hypotheses meae sunt, neque cor-
pora. Tantum ego nexui. At quis ex imperitis harum rerum, audieus hanc
calumniam ex eo, quem doctum autumat, hoc pacto institui potest, ut eum

