242 Δμιοιει vroh-nis

ses astronomicas, ait‘, esse effictam delineationem imaginariae non verae
et genuinae formae systematis mundani. Quibus verbis aperte· negat hy-
pothesin esse, quae non sit falsa. Confirmat hanc snam sententiam paulo
post, ubi ait, nihil aliud esse hypotheseS‚ quam commenta quaedam. Et
inferius ait, non fore hypotheses si verae sint. ltem: proprium esse hypo-
thesium ‚ ex falso verum sciscitari. Quare secundum hanc sententiam nee
movebitur Terra nec quiescet. Utramque enim hypothesin Ursus fatebitur.
Et mille talia. Sed hoc monstrum definitionis jam antea satis est refuta-
tum nec verbis dignum est. Tota series errorum est ex sinistro intellectu
etymi: ὑποςοθεσθαι, quod Urso videtur idem esse quod fingere. At supra
diximus, quis ejus sit significatus apud geometras. ,

Deinde hypotheses, ait, confingi ad observandos motus coelestes. Haec
sententia e diametro pugnat cum veritate. Motus coelestes observare pos?
sumus, nulla plane imbuti opinione ullius dispositionis coelorum. Etenim
observatio motuum coelestium astronomos manducat ad hypotheses legitime
constituendas, non e contrarie. Quod enim in omni cognitione fit, ut ab iis
quae in sensus incurrunt exorsi, mentis agitatione provehamur ad altiora,
quae nullo sensus acumine comprehendi queunt, idem et in astronomico
negotio locum habet, ubi primum varios planetarum situs diversis tempo-
ribus oculis notamus, quibus observationibus ratiocinatio superveniens men-
-tem in cognitionem formae mundanae deducit, qu'us quidem formae munda—
nae sic ex observationibus conclusae delineatio hypothesium astronomicarum
postmodum nomen adipiscitur. .

Tertio astronomos in id saltem elaborare vult, ut ex assumtis suis
hypothesibus rationem reddant motuum coelestium doceantque, quales futu-
ris temporibus apparituri sint. Neque hic sine exceptione verum dicit.
Nam etsi hoc, quod dicit, astronomi primarium est officium, non est tamen
astronomus e coetu philosophorum , qui de rerum natura quaerunt, exclu-
dendus. Bene fungitur officio astronomi, qui quam proxime motus et situs
stellarum praedicit: melius tamen facit et majori laude dignus habetur, qui
praeter hoc etiam veras de muudi forma sententias adhibet. Ille nempe
verum quoad visum concludit: hic non tantum visui concludens satisfacit,
sed etiam naturae penitissimam formam concludendo amplectitur, ut supra
fuit explicatum. - Neque hic solummodo ideam aliquam boni astronomi
describo: exempla suppetunt. Non fuit necessarium ad motus planetarum
praedicendos, ut Ptolemaeus de ordine sphaerarum disputaret, et id tamen
is diligenter fecit. Non fuit necessarium ad motus planetarum >calculo ex-
promendos et praedicendos‚ ut Copernicus et post illum D. Tycbo causas
inquirerent, cur planetae ἀκρωυχιοι fiant Terris proximi. Poterant enim vel
Ptolemaica forma coelorum usi correctis dimensionibus idem praestare.
Sed fecit amor cognoscendae naturae, ut astronomi astronomicis argumentis
hanc physices partem explorandam sumerent, nec injuria gloriantur de sua-
rum hypothesium cum rerum natura conformitate. Quid Copernicus? cum
animadverteret in Ptolemaeo quandam inaequalitatem motus epicycli, non
quia is motus visui et experientiae seu observationi stellarum, sed quia
- rerum naturae repugnaret, ideo hinc occasionem se adeptum profitetur, a
Ptolemaeo discedendi. Et o miserum Aristotelem, miseram ejus philoso-
phiam, qua parte divinissima censetur, si astronomi tam malae fidei testes
in philosophicis controversiis fiunt. ls enim, cum eo devenisset, ut certum
intelligentiarum coelestium numerum et ordinem exprimere neeesse esset,

