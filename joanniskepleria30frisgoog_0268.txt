mm um. 249

Caput Π.
De Historia Hypotheeium.

In historia hypothesium texenda Ursus artificio utitur non inscito.
A veris enim exortus rationibus fidem sibi facit cognitionis historiarumt qua
obtenta, nihil mutato filo orationis ad commenta sua delabitur, eaque le- ’
ctori pro relationibus historicis obtrudit. De Thalete, qni primus est in
hac astronomorum serie iu Graecia (quamvis Linum et Musaeum anti-
quissimos, hunc inventorem sphaerae, illum motuum Solis et Lunae celebret
Diogenes Laertius), si vera sunt, quae de praedictione eclipseos prodidere
Plinius et Herodotus: certe equidem hanc astronomiae partem exacte cal-
luisse necesse est. Et Laertius quidem, primum astrologiae secreta rima-
tum, Soli's cursum a solstitio in solstitium reperisse, anni quantitatem 365
dierum constituisse, de solstitiis et aequinoctiis scripsisse, anni tempora
mensum esse, Solis et Lunae magnitudines comparasse Solisque defectus
praedixisse asserit. Neque tamen methodum eclipses praedicendi a se ipso
petere potuit, cum hoc non sit unius aetatis, observare sufficientes Lunae
anomaliae ad eclipsin Solis praedicendam.

Credibile igitur, cum paulo ante eam ipsam eclipsin bellaque qnae tuuc
gesta commemorat Herodotus, pax utique fuerit Lydos inter et Babylonios,
Thales vero Lydis vicinus in Mileto habitaret, artem eclipses computandi
didicisse a Babyloniis. Et Laertius quidem ,auctor est, Aegyptum adiisse.
Ac ipse Thales apud auctorem illum sic ad Pherecydem de se: „Aegyptum
penetravimus, nt isthic sacerdotibus et astronomis congrederemur.“ Qui fue-
rint autem illi astronomi, Laertius in Pythagora innuit, quem eundem Aegyp·-
tnm profectum narrat apud Chaldaeos conversatum. Erat nempe Aegyptus
sub Babyloniorum jugo. In fine vero epistolae jam allegatae Thales addit:
„at nos qui nil scribimus, Graeciam Asiamque peragramus.“ Ita sive in Chal-
daeam per continentem, sive mari in Aegyptum iverit, Chaldaeorum utrin-
que copiam habuit et astronomiam inde in Graeciam efferre potuit. Etenim
consuli solitos a Graecis Babylonios de mo'tu Lunae, illud persuadet, quod
omnes pene Graecae nationes anno Lunari uterentur. Huc refer verba· Ari-
stotelis (lib. II. de Coelo cap. 120: simili ratione de ceteris etiam stellis
loquuntur, qni earum rationem qnondam plurimis annis observarunt, Aegyptii
et Babylonii, a quibus multa fide digna de singulis sideribus accepimus.

Quas meas conjecturas hic cum Ursi conjecturis conferre libuit, quia
is nou sum, qui bene dicta carpere velim. Sed jam statim peccat Ursus,
hypotheses, quas physicorum esse ait, paulo post tempora Aristotelis demum
constitutas existimans, nec ulla ratione sciri posse, qualesnam fuerint tem-
poribus Thaletis et Pythagorae astronomorum hypotheses. Quo loco non
videtur Plinium legisse lib. 11. cap. 22. Etenim illae hodiernae physico·-
mm, nt vocat Ursus, hypotheses, seu illa sphaerarum ordinatio, qnam Pto-
lemaeus est amplexus, Pythagorae usitata fuit. Audi lector verba Plinii}
Sed Pythagoras, inquit, interdum ex musica ratione appellat tonum, quan·-
tum· absit a Terra Luna. Ab ea ad Mercurium, spatii ejus dimidium, et
ab eo ad Venerem fere tantundem , a qua ad Solem sesquiplum‚ a Sole ad
Martem tonum, ab eo ad Jovem dimidium et ab eo ad Saturnum dimidium,
et inde sesquiplum ad signiferum.

Audis ordinem sphaerarum lector ex Plinio. Aut igitur Plinius malae

