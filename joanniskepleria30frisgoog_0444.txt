smmi-e munus. “ 425 ·

variatione varii modi reflexionis‚ qnae est a variis superficiebus. Non ago
jam de illa reflexione, quae est a superficie speculari et reflectitur a quo-

libet ejus puncto in unicum saltem punctum: sed de illa reflexione, quam -

cernimus in quolibet pariete, inaequalis etiam et asperae superficiei, qui
lucem, qua pingitur, imbutam eo colore quem habet, a quolibet puncto sui
in totum hemisphaerium reflectit. Nam lux a Luna ad uos reflexa per- .
venit hoc, non illo modo ; alias non cornua· in Luna, sed imagunculam So-
lis semper rotundam cerneremus. Itaque geometrica dispositio superficiei
nihil hic nisi forte maculas, quales in Luna cernimuS, efficit.

“ Thesis XXVII.

Causae vero alius atque alius reflexiouis (causa qualitatis in radio re-
flexo) sunt reflectentis superficiei colores. Velim hic audire chymicos,
quidnam colores in terrestribus corporibus variet. Colores quidem iridis in
duas distribuuntur classes3 altera ortum habet ab obtenebratione seu pri-
vatione lucis, altera a refractione seu tinctione. Utriusque classis prin-
cipium est ab ipsissima luce, seu albo calore lucis ἀναλογῳ, quae quidem
lux medium iridis circulum obtinens, eum in duo quasi secat. Ex altera
namque parte diminuitur, ex altera refringitur: utrinque tandem in nigrum
seu tenebras desinit. In diminutionis· primo gradu fit flava, in secundo
rubea, tum fusca: et denique nigra. Idem apparet in nubibus Sole vel
occaso vel orituro. Idem in stellis circa horizontem, idem in eclipsibus
Solaribus3 cum ‘oculi nostri, in quibus est haec fallacia, subito privantur
luce Solis. In reflexionis vero primo gradu, viridis , post caerulea, dein
purpurea, et denique omnino nigra seu obtenebrata cernitur. Cum ergo
hic sit ordo inter colores in iride: consentaneum est eundem esse et in
reflexione3 ut fortissime radium reflectat superficies alba3 post viridis et·
flava3 tum caerulea et rubea3 dein purpurea et fusca; debilissimo vero nigra. κ

Thesis XXVIII.

Niger autem fortiter illustratus rubeum spargit radium. Id apparet
ex chalybeis speculis, ubi faciei color albus et speculi niger confusi rubi-
cundiorem repraesentant faciem. Quare rectissime quis Martis stellam di-
xerit superficie nigra praeditam esse, cnm radius ejus sit valde rubicundus.
Debilitatur igitur ejus reflexa lux, non igitur multum humectat, et in hu-‘
moris defectu est. Eodem coloris et‘humectationis argumento Saturno tri-

buemus albam et asperam superficiem, quia colore est plumbeo, Jovi· rubeam ⁹

vel purpuream, quia flavus subrufus apparet, Veneri flavam vel albam et
aequabilissimam‚ cum omnium sit pulcherrima: Mercurio caeruleum vel viri·
dem, cnm argenteus appareat, magis scintillatione seu diluto fulgore quam
colore clarus.

Thesis XXIX.

Lux propria quidem ipsa stiam variatur per superficiem corporis, unde
venit, ut alium et alium colorem repraesentet: sed gradus calfactoriae vir-
tutis adipiscitur ab intima corporis sui dispositione. Sed tamen ipsa etiam
superficies de corporis dispositione testatur: ut ita humectandi virtus a
calfactoria quodammodo dependeat. Ac sane si color interventu lucis ab
uno corpore in alienum transferri et propagari potest, credibile est et alias
qualitates posse3 de calore enim certissimum est. Unde quam quisque pla-
neta virtutem in effectu ostentat, ejus analogon aliquam dispositionem in
ipso planetae corpore esse consentaneum videtur. Quod si locum obtinet,
ad mirabilia artificia manu ducere nos potest.- Verbi‘ gratia per aestatem

