· 64 nonenim

rursum stellae A maximam et minimam altitudinem. Necesse igitur fuit,
in maxima altitudine provenire arcum AB, qui major debet esse quam ΑΚ,
si v'ere amplitudo orbis ELDM est sensibilis inter fixae. Collatis obser-
vationibus deprehendisse videor, quod differentia arcuum, quae est KB, sit
33 fere scrupulorum a 4⁰ γ’ ad 4⁰2³, quadrantem circuli. Unde seque-
retur, proportionem coeli terrestris sive ejus diametri ad diametrum fixa-
rum esse ut unius ad 100. Sed videor, inquam, deprehendisse. Nam
hujusmodi observatio, per instrumenta non exquisita, lubrica est. ·

In margine ipse annotat Keplerus: jam enim his ipsis diebus observavi ejusdem
stellae humilitatem meridianam, noctu h. 12, quae videbatur mihi coincidere cum illa De-
cembri habita. Altrobique igitur erratum est in observatione (Comp. cum his ea, quae
Keplerus Galilaea perscripsit, invitans hunc, ut eandem ohservationem in se recipiat
pag. 42, et responsionem Tychonis ad Kepleri literas de eadem quaestione. pag. 47.)

Itaque pluribus observationibus dubitatio omnis excludenda est, quae
res aliquod tempus requirit. -—- Sunt et alii modi, sed difficiliores.

Hoc ubi certo innotuerit (et velim , alios quoque astronomos in hauc
rem intentos esse), primum retexenda erit universa astronomia et geogra-
phia, demonstrandumque, quod in φαινομενοις varietur per hanc Telluris a
centro sensibilem distantiam. Postea suppeditarentur mihi rationes phy-
sicae de causis hujus proportionis3 prius enim oportet w ὁτι constare, ex
quo w διοτι deducatur. Atque tunc me accingerem ad susceptam materiam.

Quod autem etiam ex ratione ventorum et motus marium deduci ar·
gumenta existimas pro motu Telluris, equidem et ego nonnullas harum ⁸
rerum cogitationes habeo; et cum nuper Galilaeus, Patavinus mathema-
ticus, in literis ad me scriptis (v. pag. 40) testatus esset, se plurimarum
rerum naturalium causas ex hypothesibus Coperuici- rectissime deduxisse,
quas alii reddere ex usitatis non possint, neque‘tamen in specie quidquam
commemoraret, ego hoc de maris fluxu suspicatus sum. Sed tamen, ubi rem
diligentius perpend0, non videmur a Luna discedere debere, quoad rationes
fluxuum ex ea deducere quimus: quod quidem fieri posse existimo. Qui
enim Terrae motui tribuit motum marium, mere violentum motum statuit ;
at qui Lunae maria dicit adhaerescere, ex parte naturalem facit.

Quod de Phil. Landspergio scribiS, id ante ipsum Reinmarus
Ursus fecit: fixas quiescere, Terrae centrum quiescere, superficiem circa
centrum, et Solem (qui centrum sit omnium 5 planetarum) circa Terram
circumduci. Idem fere Maginus in Italia fecit, quamvis et circumferentiae
globi Terrae motum ad fixas transferat. Idem, sed philosophice magis
quam astronomice, Roeslinus in Alsatia, idem Tycho Brahe in Dania,
qui primus videtur, praestitere. Summa: hypotheses non novae sunt, sed

-forma nova; mixtae sc. sunt ex antiquis et novis Copernici. Ego vero sic

censeo: cum astronomi sacerdotes Dei altissimi ex parte libri naturae
simus, decere non ingenii laudem, sed Creatoris praecipue laudem spectare.
Qui hoc sibi persuasum habet, .is non facile aliud quidquam in lucem emittit,
quam secum ipse credit, nec temere quid in hypothesibus mutat, nisi certius
ex illis phaenomena demonstrari posse speretj nec nimium desiderat, illa
magna lumina, Ptolemaeum et Cepernicum &c.‚ inventionis gloria praever-
tere. Atque etiam mihi, cui persuasissima est Copernici sententia, religio
est aliud proponere, vel in laudem ingenii, vel ad gratiam hominum, qui
absurditate sententiae plurimi offenduntur. Sufficit haec gloria, posse Co-
pernico‚ ad magnam aram sacra facienti , portas templi mea inventione

