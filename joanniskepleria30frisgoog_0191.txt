 

 

{72 Mysterii cosmograpbioi

sunt. Optarem autem (quemadmodum me coram dixisse meminisse potes),
Copernicum dimensionum harum fundamenta non antiquas, sed novas obser-
vationes assumsisse. Grande enim et immane postulatum illud est (lib. V.
cap. 30.) cum concedendum, inquit, putamus, commensurationes circulorum
mansisse a Ptolemaeo etiamnunc. Nam ipsa Terrena eccentricitassdimi-
nuta alios numeros postulatd). Nec enim verum est, quod Rheticus in
narratione dicit, quod in Mercurio nulla quoque sicut in Jove sentiatur ec-
centricitatis mutatio: nam non similiter Solis apogaei latus suo apogaeo
claudit. Huc accedit, quod Ptolemaicae observationes satis crassae et par-
tiles sunt, quas omnino praecisioribus corrigere oportebat. Sed de his jam
frustra conqueri licet. In tuo autem proposit0‚ si numeri hi utcunque tibi
respondeant, te putes officio tuo egregie functum, tibique quemadmodum Co-
pernicus apud Rbeticum in epistola vehementer gratuleriS, certissima spe
fretus, propediem fore, ut occasione horum, quae a te ingeniosissime sunt
inventa, cetera quoque, quae jam adhuc dubia sunt, et astronomorum coe-
tum non parum torquent, planissima sint futura“·).-

IN CAPUT DECIMUM NONUM
. noran merolus,

a) Refractiones stellarum appellat Tycho Brabeus, qui banc doctrinae astro-
nomicae partem constituit excoluitque, lib. Progymnasmatum, qui ex eo tempore
prodiit in lucem, quam etiam partem feci astronomiae Partis Opticae ante 15 annos

- editae, auxique in Epit. Astr. lib. I.

b) Ita creditum est hucusque de Mercurio; nec nego, magnam esse verorum
etiam ejus motuum diversitatem, sed quae quantitatis est non formae seu principio·
rum, ut hactenus docebamur; his enim principiis ille nihil differt a ceteris.

c) sequebar id temporis communem opinionem, Mercurium ventos in specie con·
citare prae ceteris planetis. At me multorum annorum docuit experientia, non esse
distributas mutationum aurae formas inter ‘planetam sed generaliter incitari naturam
sublunarem ab aspectibus binorum vel a stationibus singulorum3 ut ita exsudet va·
pores aut fumos ex montibus et officinis subterraneis, qui vapores et fumi vel m
pluvias, vel in nives, vel chasmata, vel fulmina, vel grandines, vel tentos degene—
rent, pro circumstantiis locorum et temporum. Venti certe magni vel nunquam vel
rarissime sunt soli: pluvia omnis ante se ventos agit, cum primum ingruit impetu
acta3 et cum plurimum furunt venti, id indicium est humidae constitutionis anni. Aut
enimin montanis pluit, unde venti spirant, aut nix ibi solvitur, aut vapor humidus
impetu sursum latus alibi in guttas cogitur, alibi aestuans in supernum frigus impin·
gitur resilitque3 quae quidem etiam lenis aurae genesis est, cum ebullit vapor ex
aliquo monte, repercutiturque et defluit in omnes circumcirca plagas. Est ·ubi omnis
aer per totas continentes extensus principio motus dato in montanis omnium altissi-
mis in fluxu constituitur. Ita omnis ventus ab omnibus promiscue causis vel investi-

gationibus naturae concitari potest; nec solum incusare potest Mercurium ortus ⁶

ventorum.

d) Supra dictum, id non esse probabile, nee tam accuratas veterum observatio·
nes ad hoc probandum requisitas, ut demonstratio efficiatur necessaria. Itaque am-
plector axioma Copernici hic positum, „concedendum sc. commensurationes circulorum
mansisse.“ Id enim suadet coeli natura et inductio a planetis ceteris.

e) Ita tunc ille solebat has dictis animare speque curas, qui etsi, quoad tempus,
spe excidit, neo enim „propediem“ est. quod viginti quatuor, annis sequitur; tandem
tamen spei suae compos est factus per meum opus Han-monicum.

 

