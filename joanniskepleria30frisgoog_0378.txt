- ‹10 rebus αωιοςιοιι. 359'

considerandum, distantia significatoris a meridiano quomodo detur in tem-
poralibus boris an in aequalibus, h. e. in asc. recta? Et si hoc, ut hodie
semper fit, tunc debes ex aliqua tabula excerpere horaria tempora significa-
toris3 per ea divides differentiam asc. rectae medii coeli et significatoris,
prodit numerus horarum temporalium significatoriS. Habebis hoc pacto duo
ex parte significatoris: asc. rectam culminantis puncti et distantiam signi-
ficatorisa meridiano in horis significatoris propriis. Oportet nunc talia duo
etiam quaerere ex parte promissoris, id est, oportet illum eodem horarum
propriarum numero adhiberi coeli medio, et tunc quaerere coeli medii
asc. rectam. Sic igitur ages: excerpe horaria tempora promissoris3 ea
multiplica in numerum inventum horarum temporalium significatoris‚ pro-
ductum aufer ab asc. recta promissoris, prodit asc. recta M. Ο.. cum
promissor tot tuis temporalibus boris abest a M. O. , quot significator
itidem suis aberat. Subtracta igitur asc. recta Μ. C. pro significatore data
ab asc. recta M. G. hic inventa pro promissore, relinquetur numerus quaesitus
graduum directionis

Haec igitur est Ptolemaica ratio dirigendi, de qua tamen notandum,
quod Ptolemaeus eam non proferat modo Regiomontani3 nam primo fatetur
· aperte, eam a scopo nonnihil deflectere. Cum enim principalis esse't Pto-
lemaeo scopus idem qui et Regiomqntano,i1t sc. promissor veniret in signi-
ficatoris circulum positionis, Ptolemaeus non dicit, hoc obtineri praecise per
horas temporales, sed utitur voce „propemodums‘ et in exemplis ostendit
discrepantiam. Deinde certitudinis et compendii causa ablegat nos ad ipsum
modum Regiomontani, jubenS‚ in ascendente dirigere per asc. obliquas, in

M. C. per rectas. Sed quia pro locis intermediis non exstabant tabulae .

directionum, ideo commendat nobis hoc compendium, ut dirigamus talem
significatorem, qui intermedio loco fuerit, et per rectas et per obliquas
asc„ et differentiam utriusque directionis proportionaliter applicemus bora-
riae distantiae significatoris a meridiano. Atqui ad ista omnia, et quae
praecepit Ptolemaeus et quorsum tendit, rectius pervenimus per tabulas
directionum Regiomontani‚ vel ipso Ptolemaeo teste. Haec igitur de modo
dirigendi Ptolemaico. ⁸) ·

Jam quod negotium attinet erigendi domos coelesteS, Ptole-
maeus nullo plane ne minimo quidem verbulo illam hic inter directiones
attingit. Cumque eam ne quidem alibi docuerit, hoc fortissimum est ar-
“ gumentum3 ejus ωπονς nulla indigere inquisitione, ac proinde nihil esse
aliud, nisi dodecatemoria integra zodiaci. Sic sensit ReinholduS. Quod si
rationem erigendi domos omnino aliam sequi velimus, derivatam ex doc-
trina Ptolemaica directionum, ridiculi sumus, si non potius Regiomontani
perfectam rationem sequimur, quam Ptolemaeus ipse commendavit, quam
Ptolemaei vicariam imperfectam, qua necessario contentus fuit propter indi-
gentiam melioris, et quam ipse Ptolemaeus fatetur imperfectam. Adde
quod Cardani ratio, quam Reinholdus ascribit Alchabitio et Joanni de Sa-
xonia, non est consentanea Ptolemaicae directioni, quia Uardanus iisdem
temporalibus horis binis distinguit domicilia. At Ptolemaei directio natu-
ram spectat‚ aliis locis zodiaci alias temporales horas, cuique suas, accom-
modans; quod imitatur quidem tabula Magini, sed ingressu inartificiali et iden-
tidem corrigendo, etsi horae illae non sunt plane cuique suae in suo positionis
circulo, sed tautum in communi horizonte. Hinc fit, ut Cardano XII. et 1. do-
mus oriente cancri principio fiant inaequalissimae‚ quia supra horizontem

