ue Apologia ἰγαιοιιι

confundens nec intervalla distinguens, nobis deridiculo fuit exclamans: mi-
raculum, bovem multipedem! Non sane major est hoc loco Patricii sapien-
tia, dum planetas inter fixas, ita ut nobis apparet, cursus suos peragere
contendit.

Hoc itaque Patricio dictum esto, vias planetarum apparentes et histo-
riam motuum libris promere, astronomiae potissimum mechanicae et practi-
cae partem esse: vias vero veras et genuinas invenire, opus esse astronomiae
contemplativae (frustra Osiandro et Patricio reclamantibus): at dicere, qui-
bus circulis et lineis depingantur in papyro imagines justae verorum illorum
motuum, ad inferiora geometrarum subsellia pertinere. Haec qni distinguere
didicerit, is facile sese a somniantibus abstractarum formarum captatoribus,
qni materiam (rem unam et solam post Deum) nimis secure contemnunt,
eorumque importunis sophismatis expediet. Atque haec Patricio respondere
volui, propterea quod Urso et Osiandro errantibus in quibusdam suffragatur.
Ad Ursum redeo.

Undecimo Ursus, ut penitus prosternat astronomiam nostri seculi, lau-
dat antiquam, more querulorum senum aut si quod aliud est genus homi-
num desperabundum et melancholicum. Sed et argumento utitur ex optima
ut puto forma· pleraeque, inquit, artes olim perfectiores fuere, medicina,
musica, oratoria, quidni et astronomia? De medicina Thessalica sunto sane,
qui· divinius aliquid concipiant, quam ex residuis monumentis apparet: sunt
vicissim non minoris nominis auctores, Fernelius et alii, qui plus nostro se-
culo tribuunt majori verisimilitudine. De musica judicium fert Ursus ex
eventu, qui non est vel in artis vel in artificis potestate. Credo, multos
admirari veterum musicam non aliam ob causam, quam quia qualis fuerit
ignorant. Quibus ego, si Deus vitam concesserit nec otium defuerit, in
Harmonicis meis demonstrabo, quanto intervallo vetus musica nostram
sequatur. Quod autem clamitat Ursus, hodie non esse tantum musices im-
perinm in animos, id Scythes ille, aeque antiquus, hinnitu equi sui (quem
optimae cantilenae praeferre solebat) facile refutat. Rarius audiebantur boni
cantores, vox, ut in comoediis et tragoediis sic in cantu quorsumcunque
inflectebatur, sensui verborum aptabatur, tempori et personis et loco, verba

ι clara, articulata et vernacula3 magna gentis Graecae mollitieS, personae.

quoque cytharistriae, psaltriae, Lesbia, Sappho vel lapidem moverint. Quae
omnia et si quid alind fuit apud veteres decorum, hodie quoque imitari pos-
sumus· . nec nunquam imitamur. Nostrum vero artificium veteribus plane
fnit incognitum. Sed plura suo loco, De oratoria non contendo. Causa
tamen magna est in natura et moribus gentis, quae mollissima facile cuivis
cedebat affectui, gloriae ve'ro cupidissima, id ejus adipiscendae causa facere
non dubitavit, quod tamen illis laudabile, hodie apud omnes gentes detestan-
dum est, ut quis sibi ipsi violentas manus afferat. De astronomia vero res
ita clara est, ‚ut nihil supra. Veniant quotquot suntin Europa periti rerum
mathematicamm: non habiturus sit Ursus vel unum, qui hoc illi largiatur,
perfectiorem fuisse veterum astronomiam. Itaque quanti sit faciendum, si
quis praestet quod pollicitus est Ursus, sc. restitutionem astronomiae vete-2
ris, consideratus lector censeto. Haec praecipua fuere, quae hoc primo
capite de natura hypothesium dicerentur.

 

