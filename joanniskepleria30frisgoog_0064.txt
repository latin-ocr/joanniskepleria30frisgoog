 

masmim ³ κ 45

rarum 'rubinga ad 'se datarum in Daniam mihi transmisit, quibus pollicebaris, te librum
nostrum de Cometa a. 77 tibi¹ ab eodem communicatum diligenter perlecturum, tuamque de ejus
contentis sententiam conscripturum, atque mecum de iis per literas collaturum. quas te Mar·
purgum ad eundem mittere decrevisse ad me postea procurandas innuisti. ²⁸) At ego tot
interlapsis annis neque hac de re aut quapiam alia negotium astronomicum, quo utrinque

afficimur. concernente ne verbulum quidem a te accepi, sive scripto, sive aliorum indicatione, „

qui isthinc venientes me Uraniburgi, dum adhuc in patria degerem, inviserant. Existimassem
equidem te ob communia nobis studia scriptione aliqua saltem tot interlabentibus annis non

=. supersessurum, praesertim cum id facturum sponte in te receperis. Ne vero ego· ob id tecum

per literas, siquidem aliter non liceat, familiaritatem contrahendi omnem occasionem respuisse
videar, quod ab humanitate et exercitiis , quibus delectamur, sublimioribus alienum foret: en
- nunc praevenio et ad scribendum respondendumque ultro te invito: data nimirum hac com-
modiore. qua nunc fruor, opportunitate, quam antea in Dania, ex quo in arce quadam Ran-
zoviana dimidio saltem milliari Hamburgo remota nunc habitem, unde in varia non solum
Germaniae sed totius pene Europae loca creber et commodus datur nuncius. Si itaque quid
habes, de quo mecum in rebus astronomicis, sive cometicum illud negotium, sive qui-dvis aliud
concernat, conferre libuerit, invenies me pro meo modulo et quantum hactenus in iis assequi
licuit ad respondendum non difficilem ¹

Allatum mihi nuper est eruditum quoddam scriptum mathematici excellentis J. Keplerii
e Styri a, in quo revolutiones planetarum secundum formam Copemicaeam ad 5 regularia
corpora harmonice redigere ingeniosa sane speculatione conatur, qua etiam de re nuper ad
me perscripsit, eoque illi quantum prae occupationum mole licuit meam vicissim de talibus
aperui sententiam; video autem te in eodem libro de hypothesi a nobis ante annos complures
adinventa nonnulla quasi dubitanter adferre, eum promiscue eam etiam aliis tribuas, plagiariis
forte meis nimium auscultans, tum quoque plura de eadem inferenS, quae si consideratius ex·
pendisses‚ et sententiam nostram atque omnes occasiones hujus hypotheseos constituendae
undiquaque perspectas habuisses. haesitationibus ejuscemodi forte supersedisses. Atqui ego,
si tibi quid in hac inventione scrupuli restet, id amovere atque penitius rem omnem explanare
paratus sum, quod etiam res ipsa docebit, ubi planetarum motus ad eam normam a nobis
adeo accurate expansos cognoveris , ut nihil sit, quod sensus amplius requirant, utut tu in
eodem libello de astronomiae correctione non solum dubitare sed et animum abjicere videaris,
licet antea aliter, spem feceris. Si ab anteriore per corpora ista regularia dimensione facta
ea restituenda erit potius quam ex accuratis observationibus a posteriori sumtis, veluti insi·
uuas, utique nimis diu, si non prorsus in perpetuum frustra expectabimus, antequam tale quid a quo·
quam praestari poterit. Cum et istorum regularium corporum dimensionis explicatio, si omni
ex parte admittenda foret, observationibus antecedentibus niti et comprobari debeat, nec etiam
particularia quaeque praeter generaliora illa utcunque se habentia hinc ea, qua opus est,
praecisione derivari possunt, quod te non latere arbitror. Neque etiam adhuc satis extricatae
sunt planetarum biformes inaequalitates, quas duplici excentrico vel circello excusant, ignoratur
enim justa harum proportio, ut de apogaeis non dicam longe aliter se habentibus, quam fert
uon solum Alphonsina sed etiam Copernioea ratiocinatio. Quin etiam annua illa diversitatis
evidens insinuatio nec dum satis comperta est, ita ut undequaque suis numeris absolute constet,
ut ob id e Ceperniceis proportionibus circulorum haec ea, qua requiritur, subtilitate rimari
invium sit; qua etiarn de re eruditissimum Keplerum per literas admonui, et in Marte, ubi

hae differentiae magis sunt sensibiles, exemplum indicavi. Verum de his et similibus nimis Ι

prolixum foret hic singula exsequi.
Ubi opera mea astronomica lucem publicam viderint, quod nunc magnis viribus nec mi·

neribus quam antea in patria urgeo, perspicies, uti spero, rem astronomicam aliter quam pu·
tatur redintegrari posse, et me non contemnendam in ea locasse operam3 quare de his plura
nunc non addo. Aliud quiddam est, etsi minoris momenti, quod tamen ad negotium hoc
omnimode exsequendum non parum conducit, pro ea videlicet, quam meridianorum ingerit in
rotundo Terrae globo alteratio, diversitate necdum satis accurate explorata. de quo tecum
‚agere averem. Si itaque aliquot eclipses, praesertim Lunares, isthic exquisita. diligentia
praeteritis annis observatas habes (de quo non dubito), earum momenta per observationum
etiam circumstantias mecum mature communices velim, quo collatione facta cum 20 aut
pluribus Lunae deliquiis a me non paucis jam transactis antiis diligenter consideratis conferri
queant. Existimo enim me aliqua inter ea, quae ego denotavi, inventurum, quae etiam a te
isthic observata sunt, atque hinc meridianorum intercapedo, aut ad minimum ductus alicujus
meridiani per certa quaedam Germaniae loca pervestigari poterit, praesupposito nimirum quo-
dam cognito ad rationem eam, quam Ptolemaeus et Copernicus assumserunt. Hoc si mihi
‚praestiteris officii, rem non solum gratam sed etiam astronomiae promotioni non inutilem
effeceris. Idem quoque apud alios , quotquot novi coelestibus appetentiis fideliter attendere,

