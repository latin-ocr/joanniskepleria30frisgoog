274 Apologia Tychonis

superior circulus Veneris includat, atque ita fit, nt hae duae stellae, cum
per superiores circulorum suorum vertices currunt, intelligantur supra Solem
locatae3 cum vero per inferiora commeant circulorum, Sol eis superior
aestimetnr“. subintellige, cum tamen idem coelum circumeant, uti supra di-
cebat. Explicat autem illa verba Platonis: comprehendunt sese mutuo et
comprehenduntur, inque plagas easdem, sc. ante, pone, supra, infra. „Illis
ergo, qui sphaeras earum sub Sole dixerunt, hoc visum est ex illo stella-
rum cursu, qui nonnunquam ut diximus videtur inferior: qni et vere nota-
bilior est, quia tunc liberius apparet. Nam cum. superiora tenent, radiis
magis occuluntur. Et ideo persuasio ista convaluit et ab omnibus pene hic
ordo in usum receptus est. perspicacior tamen observatio veriorem ordi-
nem deprehendit“ 810.

Haec ex Macrobio lucis gratia transcribere volui, ut Platonis verbo·-
rum sensus intelligeretur, quem commentarius ad Bedam vetus, qui Mart.
Capellae aetatem proxime secu'tus est, cap. 14. non obscure confirmat, dum
ipse quidem epicyclum Veneris inter Solem et Terram locat, ejusdem tamen
- epicycli decursum Platoni causam ait praebuisse, cur „aliquanto quam Solis
est elatiorem luciferi globum astruxerit.“ Et quidem si haec illius inter-
pretis verba considerem „proximum Soli videri excelsiorem, proximum Ter-
rae humiliorem,“ conjicio id quod dixi epicyclum Veneris totum infra Solem
ab illo collocari. At si schema alterum (est autem editus liber Coloniae
anno 1531) aspicias, sane ipsissimam Capellae sententiam refert. Nam
punctus Solis seu litera k ponitur intra complexum epicycli VeneriS, nec
verba modo allegata repugnant, si modica interpretatione juventur et.illud
„proximum Soli“ referatur ad visum, „proximum Terrae“ ad centrorum di-
stantiam. Porro schema prius aut vitiosum est, aut ad repraesentandam
earum sententiam aptatum, qui epicyelum Veneris supra Solem constitue-

rzoe. 1. runt: posterius inscitia descriptorum depravatum
fg sic restituo (fig. 7): itaque hoc confer cum illius
commentarii lectione si lubet. Obiter enim te
juvare volui.
ω Sed ad rem redeamus et illud de nostra
liberalitate Ursi copiis per sese imbecillibus sub-
sidio mittemus: sententiam hanc, quod Sol sit
centrum orbium Veneris et Mercurii, non tan-
tum Capellae, sed etiam commentatoris ad Be-
dam, Macrobii, Plinii, Vitruvii, Platonis adeo-
que ipsorum Aegyptiorum fuisse. Quid hinc se-
quitur? Num hoc quod Ursus exstruit? Hypo-
· theses Tychonicas esse ab his, quos modo
nominavi, longe ante Tychonem usurpatas? Minime3 nam primo ut supra
quoque in Apollonii problematis consideratione sum argumentatuS, haec una
tantum pars est formae mundi Tychonianae, quare pro ,iusta et legitima
hypothesi astronomica, quae distincta sit a ceteris, haberi non potest. Ac

 

ne quis suspicetur, Capellam, Vitruvium, Plinium, Macrobium vel quemque
alium ceteras etiam hypotheseos Tychonianae partes adjunxisse huic con-
ceptioni, provoco ad ipsorum opera quae exstant, ubi in ceteris omnibus
partibus contrarium a Tychone et idem cum physicorum hypothesi (ut' cum
Urso loquamur) verbis evidentibus, elaris et indubitatis sentire se profiten-
tur: quae quidem verba nimis longum foret allegare, sufficit digitum inten- ·

 

