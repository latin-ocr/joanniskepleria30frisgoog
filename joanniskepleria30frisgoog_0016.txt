xm

rum Kepleri manu scriptorum collectione ‚ quae, quum antea -Petropoli la-
tuerit, nunc Pulcovae servatur.

Editori quidem persuasum est, eos esse Kepleri libros, quibus non
astronomus tantum capiatur, sed ‘propter varietatem argumenti, quod ad alia
quoque literarum genera pertinet, etiam philosophus, historicus, philologus,
denique nemo non literarum amans doceatur, aliique proposita prisci moris
et consuetudinis imagine delectentur. Hane vero ingeniorum diversitatem
spectantes colligendorum Kepleri librorum rationem disposuimus

Kepleri scripta non mutata, quemadmodum ipse typis exprimenda cura-
vit, repetentur, servato , quo edita sunt,- temporum ordine, nisi quod argumenti
similitudo nonnulla suasit mutanda. Praefationes singulis libris praemissae
paucis referunt uniuscujusque libri argumentum, et quibus de causis quoque
consilio, quantum ex aulxiliis in promtu positis aut ex libro ipso cognosci
potest, liber sit conscriptae, enarrant. — Ad haec enucleanda cum magni
momenti sint multae, quae adhuc extant, Kepleri epistolae, has non continua
serie, quod in aliis hujusmodi collectionibus factum est, proponendas, sed, pro

suo cujusque argumento, libris, quos spectant, praemittendas judicavimus. Pro .

argumenti igitur diversitate diremtae sunt ejusmodi epistolae, ita tamen, ut,
qui epistolas legere voluerint continuae, certum ad id ducem non desiderent.

Annotationes editoris et praefationes latina lingua adjicientur, cum et
Keplerus in libris et epistolis hac- lingua usus· sit, et. editor spem foveat,
fore ut res ab ipso suscepta non modo Germanis, sed etiam exteris pro-
betur. Anuotationum autem aliae rerum temporumque et literarum rationem
habebunt, aliae verba et dictiones mathematicas et astronomicas interpre-
tabuntur, quae ant Kepleri aetate diversam ab ea, quae nunc est, formam
retulerunt, aut, ut viris in hoc genere versatis in usu sunt, ita ab aliis,
nisi tali interpretatione, intelligi non possunt.

Epistulas Kepleri responsionesque amicorum non ob eam unam, quae
modo dicta est, causam ex parte integrae, ex maj0ri vero parte „pro suo cujus·-
que argumento“ membratim addendas censuimus, sed ejus rei potiores causae
fuerunt, altera, quod illae longiores sunt (insunt collectis Stuttgartiae et Pul-
covae epistolis quaedam, quae excrescunt ad paginas 40 et plus minutis
literis scriptas), altera, quod disputavit in illis Keplerus de rebus diversis-
simiS, non contiuua oratione conjunctis (e. g. in literis ad Davidem Fabri-
cium d. 11. Oct. 1605. ‘datis ad Fabricii quaestiones respondet Keplerus,
'responsionem dividens in paragraphos numero 74). Quae quum integra vix
quisquam lecturus fuisset, speramus, ea, quae nobis placuit, ratione fore, ut
incitentur lectores, ut propius inspiciant ea, quae Keplerus egit cum amicis.
Keplerus quidem ipse viam praeivit, qui in libro chronologico, qui inscriptus
est „Eclogae Chronicae“, ea quae literis ad diversos datis illorumque re·-
sponsionibus inerant chronologica excerpserit et typis exprimenda curaverit
forma dialogorum. ⁸

