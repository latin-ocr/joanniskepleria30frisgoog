mua Ursum. 261

manum nullatenus admovisse, solas vero observationes reliquisse conscriptas.
Minus igitur tentavit Hipparchus iu astronomia angustioribusque pomoeriis
cogitationes et curas suas inclusit, quam vel Eudoxus vel Calippus. Quae
est ergo illa tam splendide asservata immutatio hypothesium, quam Calip-
picis Hipparchus intulit?

Venimus usque ad tempora Hipparchi, qui posterior Aristotele fuit,
quo tempore Ursus ait introductas physicorum hypotheses, h. e. eum sphae-
rarum ordinem, qui hodiedum vulgo creditur. Id autem totum merum esse
somnium supra probavi, cum dicerem, Pythagorae ipsi sic esse visum de
sphaerarum ordine, uti postea Ptolemaeo.

Et quid multis ’.θ Quomodocunque locentur haec 3 corpora Solis, Ve-
neris et Mercurii inter Martem et Lunam, semper (in usitatis quidem hypo·-
thesihus) res eodem redit ln astronomia. Nam hac via quidem ingressos
observationes destituunt. Solae physicarum rationum verisimilitudines aucto- “
res, ut quisque hanc vel illam potissimum sequitur, iu contraria rapiunt, iu
ceteris consentientes. Quo pacto, sive ante sive post Eudoxum disputatum
sit de moderno sphaerarum, ordine vulgari, non censendae sunt horum et
Eudoxi diversae hypotheses astronomicae. Cum enim inde a Pythagora
hucusque vulgus astronomorum in capite consenserint, dubitatio haec de trium
horum corporum ordine· semper mansit, nec dum a physicis est sublata.
Heraclitus Solem fecit peniutimum, eodem cum Aristotele usus argumento,
ἡ quod cetera astra minus calefaciant. Plato Pythagoricum, Socraticam et
Heracliticam philosophiam miscens, referente id Laertio, locupletavit hanc
opinionem optica conjectura: si Q, ζξ infra Solem sint, diminuta olim facie
ut Lunam visum iri. Ptolemaeus addit ex illorum sententia et hoc argu-
mentum, quod nunquam Solem obtenebrent. Quae argumenta declinantes
moderni pellucida illa corpora faciunt, contra quam 3)) vel Soli propinquanti -
viam cedere, ut Ptolemaeus vult, vel etiam subtercurrere, ut moderni ex
Proclo et Averrhoe exemplis dubiis contendunt. At contra penetrationem
orbium Solis, Veneris, Mercurii et Lunae nondum amoliti sunt, ut melius
stet Alpetragius, qui unum tantum Soli et Lunae interponit. Et tamen
conjecturis physicis contendunt Mercurium infra Venerem, quia motibus plu-
ribus moveatur motuumque similitudine ad Lunam proxime accedat. Utrum-
que vero sub Sole, ut is possit esse medius et spatium inter Solem et
Lunam impleatur. Ita disputatio haec physica est, non astronomica. -- Sed
ad Ursum redeo.

Et loquitur quidem Ursus ubique ita, ac si temporibus illis ut philo-
sophicae, sic astronomicae quoque scholae fuissent, artificumque ut philo-
sophorum continua successio, dogmatum astronomicomm vel defensio vel
publica et solennis immutatio: quod louge aliter se habet. Semper enim
haec fortuna fuit astronomiae, ut pauci essent, qui suas in eam curas con·-
ferrent. Ac etsi sane non desunt exempla, ubi unus alterum audivit in
astronomicis, magis tamen tum temporis agebatur negotium astronomicum
intra privatos parietes, nec ulla celebris et frequens auditoribus schola astro-
· uomica ex historiis nota est. Adeoque non omnes invicem astronomi se
internoscebaut, quamvis coaetanei essent, aut libros scriptos reliquissent,
typographiae puto defectu. Philolaus enim quid senserit supra dictum, cujus
astronomica dogmata si fuissent Eudoxo quem vivendo Philolaus attigit
cognita, quid opus fuisset, ut propria cura minus perfectam commentaretur
astronomiam ? Etenim ex Archimede constat, definisse Eudoxum diametri

