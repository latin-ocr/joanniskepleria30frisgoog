Prooemium. 69
teat, quam foramen ex alta turri , locusque sulr ea umbrosus. Rotundus
enim Solis radius optica ratione per foramen ingrediens ‚ si ex obliquo in
planum incidat, ellipsin pingit, cujus ex longa et brevi diametro, si ellipsis
satis magna sit, puta ex loco alt0, plura ego colligam, quam ex omnibus
quadrantibus, astrolabiis, armillis, baculis, et similibus.

¹ De observationibus quod me sollicitas, jam pridem babes duas insignio-
res de Mercurio et Polari: Nonnihil etiam videbis in meo prognostico ad
annum 1599, quod in hunc finem adjeci literis hisce. Praeterea fere
nihil habeo, nisi illud te fortasse delectet, die 25. Sept. mane cor leonis
a Venere eclipsin esse passum, plane ut ante annos octo. Eclipsin tamen
ipse non vidi, nec quisquam in hoc toto occidente. Colligere autem
potui paucis ante Veneris ortum horis accidisse. Nam oriente Venere
nullo modo videre cor potui, sed post ortum ejus una hora separatio
tanta fuit, ex qua conjectata conjunctio ante ortum cadebat. Vidisses
differentiam lucis in utraque stella. -Rubebat enirn cor nonnihil, et quasi
pellucebat, perinde quasi Venus lactis crassitiem, cor aquae limpidae tenui-
tatem imitaretur.

Quaeris et de reliquis studiis meis ,- et operam polliceris adjutandis
meis observationibus. Et humanitatem hanc pridem quidem degustavi, gratus
agnosce, nec mehercule contemno aut rejicio: ceterum in haec ⁸tempora in-
cidimuS, in quibus hebescere solertissimi cujusque aciem, deferbere ardorem,
conat-us opprimi necesse sit. Quid enim? in Styria maneam? an discedam?
Neque me reprime, qui studiorum tibi meorum quam penitissimam notitiam
aperui (quam facilitatem agnovisti, ut video), quin et affectus animi pate-
faciam: Quod tu fortasse gaudes (ut sunt humana), id me dolere acerbis-
sime necesse est. Christianus sum, Augustanam confessionem ex institu-
tione parentum‚ ex rationibus saepius ad trutinam revocatis, ex tentationum
quotidianis exercitiis hausi, hanc amplector, simulare non didici, seria in
religionibus tract0, non ludicra, quare et serio de religionis exercitio, sacra-
mentorum usu satago: Quid autem? Ejecti sunt hisce provinciis, quibus

internuntiis hactenus cum Deo egi: quibus aliis agere possem cum Deo, ·

ii non admittuntur. Ad haec salario vivo, pro conditione loci, perquam
tenui3 spes erat auctionis in posterum3 quis augebit? Proceribus ademti
sunt omnes, qui religionem, qui artes magis necessarias tractabant3 solus
superest mathematicus, quo carere omnium facillime posse persuasum babent.
In tanta exacerbatione, tot bonorum virorum exiliis, qua fronte otiosis meis
speculationibus amplius quidpiam petiero? Itaque si languent mea studia,
si conatus intercidunt, si exoptatissima Magnificentiae tuae promtitudine
ad promovendas meas observationes et conficienda instrumenta in praesentia
uti nequeo, habitationis sc. incertus: culpam omnem in religionis, iu familiae
curam conferes, Petam tamen (ne contemnere benevolentiam tuam videar),
quod mihi vivo semper utile erit. observationibus Werneri caree. Exem-
plaria post tot annos distracta omnia existimo. Si quod penes Vos
exemplar est, id proceres nostri libenti animo quantacunque pecunia biblio-
thecae suae asserent. Sed et si quis alius observationes suas in lucem
edidisset, ejus ego nomen si scier0, adminiculum id mihi erit. comparandi
operis, Quin imo vel scriptas amo, modo de artificis· et amanuensis fide
constent. Atque hac in re post sumtus ad instrumenta nihil mihi majus
vel rex quispiam praestare possit, quam hujuscemodi observationum copiam
faciendo·

