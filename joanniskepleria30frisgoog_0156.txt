Caput XI. . . 137
fl .
de thesi ipsa: quae tamen ad hypothesin in hoc quidem caput, ut coepi dicere, non fe·
liciter fuit applicata. . ·

c) Hoc de iis dictum est, quae in genere quantitatum rationem habent materiae.
Verbi causa, sphaericum ipsum per se unum totum sibique undique simile est forma· ·
liter; at materialiter, ut superficies, habet partem extra partem. Hic cum ratione
partium dominetur in sphaerico infinitas divisionis, sphaericum igitur ratione ea, qua
in partes est dividuum, non consideratur formaliter, sed materialiter, sive quod idem
est, partes sphaerici formales nullae sunt3 quae vero in illo considerantur partes,
materiales sunt, in quantum figura sphaerici utitur materia quantitativa dividique
potest. Jam vere actu inscribitur cubus sphaerico; si sphaericum formaliter consi-
deratur ut figura, locus quaestioni non est, quibusnam in punctis statuendi sint anguli
cubi, sin autem materialiter consideres, ut superficiem infinitorum punctorum: tunc
quidem quaestioni locus est, quibus in punctis? at responderi non potest, cum ratio
nulla sit, cur potius in his punctis, quam in aliis: quippe potest in infinitis aliis
atque aliis. ⁶

Hujus generis sunt et istae quaestiones: cum fingitur spatium ultramundanum
infinitum, et de eo quaeritur, cur potius in hac parte spatii, quam in alia collocatus
sit mundus; item cum tempus aeternum (oppositum in adiecto) fingitur quaeriturque:
our demum ante sex millia annorum conditus sit mundus, Deo ab omni aeternitate
abstinente a creando? Nam et spatium et tempus, in genere quantitatum, rationem
habent materiae, respectu quidem figuratarum quantitatum. Materia vero de se ra·
tiones nullas suppeditat, ipsa in se unam et solam proprietatem habet, infinitatem
partium, actualem quidem, vel numeri vel quantitatis, si ipsum totum actu infinitum
potentialem vero numeri, si totum actu finitum, quod solum est possibile, cum quanti·
tas est in materia corporali physica v‘el coelesti. Vide Epitom. Astr. lib. 1.. ubi de
figura coeli agitur.

d) Ratio Aristoteli ,familiaris hic impertinenter adhibetur; imo ne principium qui·
dem datur alicujus regressus in assignandis rationibus, ubi ratio plane nulla est.

e) Si, inquam, non est initium operis faciendum sine ratione, nullum unquam '

initium erit faciendum; rat-iones enim ad hoc vel illud initium, ubi dantur infinita,
plane nullae sunt. Quod igitur in infinitis punctis fieri aeque posset, id cum fit in
eorum uno aliquo, praeter omnem rationem est, quod in eo potissimum fuit prae-
teritis aliis.

f) Atqui geometria docet locationem pyramidis in cubo longe concinniorem et
perfectiorem: concinniorem, quia quae ratio est inscriptionis geometricae illius in isto,
eadem etiam in mundo concinna* erit: at geometrice pyramis cubo sic inscribitur, ut
quodlibet latus pyramidis fiat diagonios unius plani cubici: perfectiorem vero, quia si
maxime basis una pyramidis fiat parallela basi uni cubi, tamen adhuc incerta est loca-
tio laterum basis triangulae tri‘um, respectu laterum basis quadrangulae quatuor.
Potest enim quodlibet illorum cuilibet horum parallelum statui; potest et angulorum
uni obtendi: ut perpendicularis potius plani triangularis cum latere cubi in idem pla-
num competat. Denique perfecta locatio non est, ubi· non omnibus planis similes
situs contingunt; at cum unum pyramidis planum fit parallelum plano cubi, reliqua
illius, nulli hujus erunt parallela; idem et de lateribus et de ang-ulis dictum esto.

g) Hic jam sit-us ab utraque figura abhorret, et a pyramide et a cubo. Nam
inscriptio geometrica docet, angulos potius quatuor pyramidis debere jungi (vel super-
poni) totidem anguiis de dodecaedri viginti. Sic eadem inscriptio geometrica cubi in
dodecaedron docet, diagonios dodecaedri octo de duodecim, fieri octo satera cubi: ita-
· que si dodecaedron vicissim sit intra cubum, oportet de triginta lateribus dodecaedri
sena subordinari senis planis cubi situ parallelo. ¹

h) Hoc pacto respondebit quidem situs octaedri intimi in cubo extimo inscriptioni
geometricae ejusdem in cubo: at pyramidi, dodecaedrm icosaedro non legitime accom-
modabitur, nisi situs illorum in cubo ad leges jam praescriptas emendetur. Tunc
enim concurrent in una recta linea ex centro communi figurarum omnium educta,
1) angulus octaedri, 2) laterum icosaedri, 3) dodecaedri, 4) pyramidis media puncta,

